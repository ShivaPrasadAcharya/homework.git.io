proper balance: march 10 2pm

मिति २०५०।२।२७ मा गरिएका संशोधनहरूले मध्यवर्ती क्षेत्र व्यवस्थापन र स्थानीय समुदायको संलग्नता जस्ता प्रावधानहरू थप गरेर विकास र संरक्षणबीचको सन्तुलनलाई अझ बलियो बनाएका छन्।

राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ५क र ६(१क) ले संरक्षित क्षेत्रभित्र विकास आयोजनाहरू सञ्चालन गर्ने अनुमति दिने प्रावधानले संविधानको धारा ३०(३) को "वातावरण र विकासबीच समुचित सन्तुलन" को सिद्धान्तलाई क्षीण पार्ने र धारा ३०(१) को मौलिक हकमाथि हस्तक्षेप गर्ने खतरा रहेको छ। स्पष्ट मापदण्ड, सीमा र वातावरणीय सुरक्षाका उपायहरूको अभावमा यी प्रावधानहरू संविधानको मूल भावनासँग बाझिएको पुष्टि हुन्छ।

"प्रकृति र मानव सहअस्तित्व" को अस्पष्ट र अपरिभाषित शब्दावली प्रयोग गरेर वातावरणीय हकको सारलाई कमजोर पारेको छन्।

राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ६(१क) ले "तोकिए बमोजिम स्वीकृति दिन सक्ने" भन्ने अत्यधिक विवेकाधीन अधिकार कार्यपालिकालाई प्रदान गरी वातावरण र विकासबीच समुचित सन्तुलन कायम गर्ने संविधानको धारा ३०(३) को अन्तर्निहित मनसायलाई गम्भीर रूपमा उल्लङ्घन गरेको छ। वातावरण संरक्षण र विकासबीचको सन्तुलन नितान्त विधायिकी निर्णयको विषय भएकाले, यस्तो महत्त्वपूर्ण र मौलिक हकसँग सम्बन्धित मापदण्ड निर्धारण गर्ने अधिकार स्पष्ट विधायिकी मार्गदर्शन बिना कार्यपालिकालाई प्रत्यायोजित गर्नु शक्ति पृथकीकरणको सिद्धान्त विपरीत, विधायिकी डेलिगेसनको सीमा अतिक्रमण र संवैधानिक संरचनाको मर्मविपरीत छ; यस्तो प्रावधान राज्यको सर्वोच्च विधि संविधानसँग स्पष्ट बाझिएको हुँदा अमान्य र बदरभागी छन्।

          
धारा ३०(३) ले "आवश्यक कानूनी व्यवस्था" गर्ने जिम्मेवारी प्रदान गरेको छ, जुन स्वभावतः विधायिकी कार्य हो। विशेषगरी "वातावरण र विकासबीच समुचित सन्तुलन" जस्तो महत्त्वपूर्ण विषयमा नीतिगत निर्णय विधायिकाले नै गर्नुपर्छ। तर दफा ६(१क) ले यो संवैधानिक अधिकार र जिम्मेवारीलाई कार्यपालिकालाई सुम्पेको छ।


राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ६(१क) मा रहेको संवैधानिक विरोधाभास  केही शब्दावलीमा मात्र  सीमित नभई समग्र दफाको अवधारणा, संरचना र अन्तर्वस्तुमा अन्तर्निहित छ। व्याख्या वा  आंशिक बदरले मात्र यस दफाको मूलभूत संवैधानिक दोषहरूलाई सम्बोधन गर्न सम्भव देखिंदैन बरू उल्टै कानूनी अनिश्चितता र व्याख्यात्मक जटिलतालाई बढावा दिने देखिन्छ। 


दफा ६(१क) ले विधायिकी मार्गदर्शन बिना कार्यपालिकालाई संरक्षित क्षेत्रभित्र विकास आयोजना सञ्चालन गर्ने अनुमति दिने अधिकार दिएर मौलिक हकको कार्यान्वयनलाई जोखिममा पारेको छ। यसले मौलिक हकको संरक्षणमा विधायिकी अग्रसरताको अभाव देखाउँछ, जुन संविधानको प्रावधान र भावनाको विपरीत छ।

विधायिकाले स्पष्ट मापदण्ड र सीमा नतोकी कार्यपालिकालाई स्वेच्छाचारी अधिकार दिँदा संरक्षित क्षेत्रहरूको अस्तित्व र उद्देश्य नै संकटमा पर्न सक्छ। यस्तो संवेदनशील विषयमा कार्यपालिकालाई बिना मापदण्ड निर्णय गर्ने अधिकार दिनु विधायिकी लापरवाही हो। (तर अरू कानूनमा मापदण्ड र शर्त तोकेको छ।)


धारा ६(१क) मा उल्लिखित "प्रकृति र मानव सहअस्तित्व" को अवधारणा प्रायः एक मिथक बन्छ जब ठूला विकास आयोजनाहरू संरक्षण क्षेत्रभित्र कार्यान्वयन गरिन्छन्। पूर्वाधार परियोजनाहरूले अनिवार्य रूपमा वन्यजन्तुको आवतजावतमा बाधा पुर्‍याउँछन्, प्राकृतिक बासस्थानहरू विखण्डित गर्छन्, र पारिस्थितिकी तन्त्रको संरचनामा परिवर्तन ल्याउँछन्। "सहअस्तित्व" भन्ने शब्द प्रायः वातावरणीय क्षतिलाई न्यायोचित ठहर्‍याउने एक मर्मज्ञ उपाय बन्छ।

संरक्षण क्षेत्र अवरोध होइन, बरु हाम्रो दीर्घकालीन विकासको मेरुदण्ड हो। यस्ता क्षेत्रहरूले प्रदान गर्ने पारिस्थितिकीय, सांस्कृतिक, आध्यात्मिक र आर्थिक मूल्यहरू अनुपम छन्, र कुनै पनि निर्जिव "गौरवको आयोजना" भन्दा अत्यन्त महत्वपूर्ण छन्।संरक्षण क्षेत्रहरूलाई विकासका बाधकको रूपमा होइन, विकासका गहना र हाम्रो संस्कृतिको मुकुटको रूपमा हेरिनुपर्छ।

तत्काल अधिकतम लाभ प्राप्तिको लालसामा "राष्ट्रिय गौरवको आयोजना" नामक हस्तक्षेपद्वारा यी क्षेत्रहरूको अखण्डता भङ्ग गर्नु सुनका अण्डा दिने हाँसलाई काटेर सबै अण्डा एकैपटक निकाल्न खोज्नु सरह विवेकहीन र अपरिपक्व निर्णय हुनेछ, जसले न केवल वर्तमान पुस्ताको लागि संरक्षित जैविक सम्पदालाई क्षति पुर्‍याउनेछ, अपितु आगामी पुस्ताहरूको प्राकृतिक अधिकारलाई समेत अतिक्रमण गर्नेछ;

यस्तो खण्डीकरणले एकीकृत पारिस्थितिकीय प्रणालीलाई लुतो आएको कुकुर सरह कुरूप र अस्वस्थ बनाउँछ, जसबाट न केवल जैविक मार्गहरू अवरुद्ध हुन्छन्, वन्यजन्तुको प्राकृतिक आवतजावतमा व्यवधान उत्पन्न हुन्छ, प्रजातिहरूको प्रजननमा प्रतिकूल प्रभाव पर्छ, अपितु यसले समग्र पारिस्थितिकीय प्रणालीको सन्तुलन र स्थिरतामा गम्भीर आघात पुर्‍याउँछ

जैविक विविधताको अद्वितीय भण्डार, पारिस्थितिकीय सेवाको स्रोत, र राष्ट्रिय पहिचानको प्रतीकका रूपमा स्थापित यी संरक्षण क्षेत्रहरू एकपटक विनाश भएपश्चात पुनर्स्थापित गर्न असम्भव वा असाध्य दुष्कर हुने र आगामी पुस्ताका लागि अपूरणीय क्षति हुने हुँदा, कुनै पनि विकासात्मक हस्तक्षेपको निर्णय लिँदा सम्पूर्ण वैकल्पिक उपायहरूको पर्याप्त अध्ययन-अनुसन्धान, पारदर्शी मूल्याङ्कन, र दीर्घकालीन परिणामहरूको समग्र परिप्रेक्ष्यमा विश्लेषण गरिनु न्यायोचित, तार्किक र वाञ्छनीय देखिन्छ; 

प्रस्तुत मुद्दामा, संविधानको धारा ३०(३) मा उल्लिखित "वातावरण र विकासबीच समुचित सन्तुलन" को परिप्रेक्ष्यमा राष्ट्रिय निकुञ्ज तथा वन्यजन्तु संरक्षण ऐन, २०२९ को धारा ६(१क) अन्तर्गत संरक्षित क्षेत्रहरूमा आयोजना सञ्चालन गर्न "नेपाल सरकारले तोकिए बमोजिम स्वीकृति दिन सक्नेछ" भन्ने प्रावधानमा "तोकिए बमोजिम" शब्दावलीले विधायिकाको विधायिकी अधिकार कार्यपालिकालाई अनुचित प्रत्यायोजन गरेको देखिन्छ; संविधानको धारा ५७ अनुसार राज्यशक्तिको प्रयोग संविधान र कानून बमोजिम हुनुपर्ने हुँदा र धारा ५१(छ) अनुसार वातावरण संरक्षण राज्यको नीति हुनुको साथै धारा ३० अनुसार स्वच्छ वातावरणमा बाँच्न पाउने हक प्रत्येक नागरिकको मौलिक हक भएकोले, यस्तो गम्भीर र महत्वपूर्ण विषयमा "समुचित सन्तुलन" का आधार, मापदण्ड, प्रक्रिया र सीमाहरू स्पष्ट रूपमा विधायिकी कानूनमा नै परिभाषित र निर्धारित हुनुपर्ने अपरिहार्यता रहन्छ; अतः अस्पष्ट र अनिर्दिष्ट प्रत्यायोजन माध्यमबाट कार्यपालिकालाई अत्यधिक स्वविवेकीय अधिकार सम्पन्न गराउने उक्त प्रावधान कानूनी निश्चितता, यथोचित प्रक्रिया, शक्ति पृथकीकरण, र विधिको शासनको सिद्धान्त विपरीत छ। "विधायिकाले कानून बनाई प्रत्यायोजन गरेका अधिकारको प्रयोग गर्दा सारवान् विषयमा स्पष्ट मापदण्ड र आधार निर्धारित गरिनुपर्छ। 

संविधानले विधायिकालाई प्रत्यायोजन गरेको अधिकार विधायिकाले पुनः प्रत्यायोजन गर्न सक्दैन।

 "जहाँ मौलिक अधिकारहरूको संरक्षणको प्रश्न आउँछ, त्यहाँ शङ्काको सुविधा कानूनलाई होइन, मौलिक अधिकारहरूलाई दिइनुपर्छ। अन्यथा संविधानवादको आधारभूत उद्देश्य नै पराजित हुन्छ।" By making it a standalone sub-article 30 (3) under the right to environment rather than a proviso, the framers want to shift the the burden  on those pursuing development to demonstrate they've achieved a "proper balance," rather than the burden being on citizens to prove their environmental rights are being violated.
 The systematic analysis shows that the fundamental rights in Nepal's constitution have provisos starting with provided that. (eg: right to freedom, right to equlality)

  The structure empowers citizens to invoke a constitutional pause on development that threatens to breach environmental thresholds, creating a democratic environmental safety valve.

 By making it a separate sub-article rather than a proviso, the framers established that a minimum environmental quality threshold must be maintained before any development can proceed.

 The "proper balance" must be measured primarily through ecological indicators rather than economic ones, placing nature's metrics at the center of constitutional compliance.

 The structure implies that development must be designed to be reversible if environmental damage exceeds acceptable limits - a constitutional requirement for adaptive development.

 विकासमा लागू गरिने संवैधानिक जाँचको स्तर सम्भावित वातावरणीय प्रभावसँग अनुपातिक रूपमा बढ्छ - सानो प्रभावहरूले आधारभूत जाँचको सामना गर्दछन् भने ठूला प्रभावहरूले उच्चतम संवैधानिक समीक्षा सुरु गर्दछन्।

 संरक्षणक्षेत्रको हकमा वातावरणीय अधिकारहरूले बाहिरी सुरक्षात्मक वृत्त बनाउँछन् जसभित्र विकास अधिकारहरू संचालन हुनुपर्दछ - प्रतिस्पर्धी अधिकारहरूको रूपमा होइन तर एक विशाल संवैधानिक पारिस्थितिकी भित्रका उप-प्रणालीहरूको रूपमा।  जति बढी नाजुक वा महत्त्वपूर्ण पारिस्थितिकी प्रणाली, त्यति नै बलियो विकास दबाबहरूबाट संवैधानिक संरक्षण।

 अन्तरपुस्ता वातावरणीय न्यास: वर्तमान निर्णयकर्ताहरूले वातावरणीय स्रोतहरूको सम्बन्धमा भावी पुस्ताहरूप्रति संवैधानिक विश्वासको जिम्मेवारीहरू वहन गर्दछन्।

 संरक्षणक्षेत्रलाई ह्रास नगर्ने र ह्रास हुन गएको खण्डमा तत्काल नै reverse गर्न सकिने प्रकृतिको विकासका कामहरू संचालन हुनसक्छन्।

 राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ६(१क) मा प्रयुक्त "प्रकृति र मानव सहअस्तित्व कायम हुने गरी" भन्ने वाक्यांश अत्यन्त अस्पष्ट छ। यस्तो अस्पष्ट वाक्यांशले सम्बन्धित निकायलाई व्यापक स्वविवेकीय अधिकार प्रदान गर्दछ, जसको दुरुपयोग हुने सम्भावना प्रबल रहन्छ।
उक्त वाक्यांशलाई कार्यान्वयन गर्न आवश्यक मापदण्ड, प्रक्रिया र अनुगमन संयन्त्रको अभाव छ। "सहअस्तित्व" को अर्थ के हो र त्यसलाई कसरी मापन गरिन्छ भन्ने स्पष्ट व्याख्या छैन। वन्यजन्तु, वनस्पति र तिनको बासस्थानमाथि हुने प्रभावको मूल्याङ्कन गर्ने वैज्ञानिक आधार के हुने भन्ने प्रश्न अनुत्तरित छ।
प्राकृतिक वासस्थानको अखण्डता र संरक्षित क्षेत्रको पारिस्थितिकीय महत्त्वलाई ध्यानमा राख्दा, संरक्षित क्षेत्रभित्र विकास आयोजना सञ्चालन गर्ने अनुमति दिने कार्य स्वभावतः त्यस्ता क्षेत्रहरूको संरक्षणको अवधारणासँग बाझिन्छ। त्यसैले दफा ६(१क) लाई संविधानसम्मत व्याख्या गर्न प्रायः असम्भव छ।

राष्ट्रिय निकुञ्ज तथा वन्यजन्तु संरक्षण ऐन, २०२९ मा लगानी सहजीकरणसम्बन्धी केही नेपाल ऐनलाई संशोधन गर्ने ऐन, २०८१ द्वारा थप गरिएका दफा ५क. र ६(१क) कानूनी भाषाको उच्च कुशलताको अभावको ज्वलन्त उदाहरण हुन्। यी प्रावधानहरूमा प्रयोग गरिएको मायावी, धूमिल र अस्पष्ट भाषाले नागरिकको मौलिक हकमाथि गम्भीर प्रहार गरेको छ। कानूनी शब्दावली स्पष्ट, अर्थपूर्ण र सटीक हुनुपर्नेमा यी प्रावधानहरूमा प्रयुक्त भाषा अस्पष्ट, बहुअर्थी र दुरूपयोगको ढोका खोल्ने खालको छ।

दफा ५क. ले नेपाल सरकारलाई  संरक्षित क्षेत्रलाई कुनै भागलाई "अतिसंवेदनशील क्षेत्र" भनी लेबल लगान सक्ने अत्यन्त विस्तृत र अनियन्त्रित अधिकार प्रदान गरेको छ र यसले "अतिसंवेदनशील" र "कम संवेदनशील" भन्ने कृत्रिम विभाजन सिर्जना गरेको छ, जुन वैज्ञानिक रूपमा अनुचित र पारिस्थितिकीय दृष्टिकोणले हानिकारक छ।

दफा ६(१क) मा प्रयुक्त "प्रकृति र मानव सहअस्तित्व कायम हुने गरी" भन्ने वाक्यांश  एउटा विडम्बनापूर्ण छलकपट हो! संरक्षित क्षेत्रमा "राष्ट्रिय प्राथमिकताप्राप्त आयोजना" वा "राष्ट्रिय गौरवको आयोजना" जस्ता ठूला विकास आयोजनाहरू सञ्चालन गर्दा प्रकृति र मानवबीच सहअस्तित्व कसरी कायम हुन सक्छ? यो वाक्यांश एउटा कानूनी चतुराई मात्र होइन, एउटा घातक छल हो। यसले संरक्षित क्षेत्रको अखण्डता, जैविक विविधता र पारिस्थितिकीय सन्तुलनमाथि गम्भीर आघात पुर्‍याउने आयोजनाहरूलाई वैधता प्रदान गर्न खोजेको छ। "सहअस्तित्व" को आवरणमा वातावरणीय विनाशलाई लुकाउने यो प्रयास अत्यन्त निन्दनीय र अस्वीकार्य छ।

दफा ६(१क) मा प्रयुक्त "राष्ट्रिय प्राथमिकताप्राप्त आयोजना", "लगानी बोर्डबाट स्वीकृत आयोजना" वा "राष्ट्रिय गौरवको आयोजना" जस्ता शब्दावलीहरू अत्यन्त अस्पष्ट, धुमिल र व्यापक व्याख्या गर्न सकिने खालका छन्। भलै अन्य केही कानूनहरूमा यी पदावलीहरूको परिभाषा र मापदण्ड तोकिएको होला, तर यी परिभाषाहरू अत्यन्त परिवर्तनशील र अस्थिर छन्। कार्यकारी निकायलाई जुनसुकै बेला यी परिभाषा र मापदण्ड परिवर्तन गर्ने असीमित अधिकार भएकाले यी परिभाषाहरू भोलि पनि यथावत् रहने कुनै सुनिश्चितता छैन।

"राष्ट्रिय गौरव" वा "राष्ट्रिय प्राथमिकता" जस्ता भावनात्मक शब्दावलीको प्रयोग गरेर जुनसुकै आयोजनालाई यस श्रेणीमा पार्न सकिने भएकाले यो प्रावधान अत्यन्त दुरुपयोगयोग्य छ। यस्ता अस्पष्ट शब्दावलीको आडमा वातावरणीय विनाशकारी आयोजनाहरूलाई अनुमति दिन सकिने भएकाले यी प्रावधानहरू स्वच्छ वातावरणको हकमाथि खुला आक्रमण हुन्।

दफा ६(१क) को अन्त्यमा प्रयुक्त "नेपाल सरकारले तोकिए बमोजिम स्वीकृति दिन सक्नेछ" भन्ने वाक्यांश कानूनी अनिश्चितता र स्वविवेकीय निर्णयको चरम उदाहरण हो। "तोकिए बमोजिम" भन्ने अस्पष्ट शब्दावलीले स्वीकृतिको प्रक्रिया, मापदण्ड र आवश्यक सुरक्षा उपायहरू पूर्णतः अनिश्चित बनाएको छ। यस प्रावधानले वातावरणीय सुरक्षा र जैविक विविधताको संरक्षण गर्नुपर्ने संवैधानिक दायित्व भएको सरकारलाई नै संरक्षित क्षेत्रमा विकास आयोजनाहरू सञ्चालन गर्न अनुमति दिने एकल र अनियन्त्रित अधिकार प्रदान गरेको छ। यो राज्यशक्तिको अत्यधिक केन्द्रीकरण र नियन्त्रणविहीन प्रयोगको उदाहरण हो।

न्यायिक संयमताको नाममा अथवा वैकल्पिक व्याख्याको नाममा यी प्रावधानहरूलाई बचाउने कुनै पनि प्रयास नागरिकको स्वच्छ वातावरणको हकमाथिको चरम अतिक्रमण हुनेछ।

यस्ता मायावी शब्दजाल बुनी संरक्षणक्षेत्रलाई क्षेतविक्षेत गर्ने परिपञ्चहरू संवैधानिक नैतिकता, वातावरणीय न्याय र अन्तरपुस्ता समन्यायको दृष्टिकोणले अस्वीकार्य रहेकोले नेपालको संविधानको मूल भावना, नागरिकको मौलिक हक र प्राकृतिक सम्पदाको दिगो संरक्षणको मार्ग प्रशस्त गर्न बदर घोषित गरिनुपर्ने देखिन आयो।

