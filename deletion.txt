१.	लगानी सहजीकरण सम्बन्धी केही नेपाल ऐनलाई संशोधन गर्ने ऐन, २०८१ द्वारा राष्ट्रिय निकुञ्ज तथा वन्यजन्तु संरक्षण ऐन २०२९ मा थप गरिएका दफा ५क र दफा ६(१क) का व्यवस्थाहरू नेपालको संविधानको धारा ३० समेतको पर्यावरणीय दिगो विकास सम्बन्धी व्यवस्थाहरूसँग बाझिएको भन्ने प्रश्न समावेश भएको प्रस्तुत निवेदन न्यायिक पुनरावलोकनको अधिकारक्षेत्र भित्र पर्ने हो वा होइन?

 प्रस्तुत विवादमा लगानी सहजीकरण सम्बन्धी केही नेपाल ऐनलाई संशोधन गर्ने ऐन, २०८१ द्वारा राष्ट्रिय निकुञ्ज तथा वन्यजन्तु संरक्षण ऐन २०२९ मा थप गरिएका व्यवस्थाहरू नेपालको संविधानको धारा ३० को उपधारा (३) समेतसँग  विरोधाभास रहेको भन्ने गम्भीर प्रश्न उठेको र प्रथम दृष्टिमा नै यो विषय संवैधानिक इजलासको क्षेत्राधिकार बाहिर पर्ने नदेखिएकोले यसको निरूपण संवैधानिक इजलासबाट हुनुपर्ने देखिन्छ।

 कुनै पनि कानून संविधानसँग बाझिएको प्रश्न उठेमा त्यसको न्यायिक निरूपण गर्ने विशेष प्रकृतिको अधिकारक्षेत्र संवैधानिक इजलासलाई प्राप्त छ। यस अधिकारक्षेत्रको प्रयोग गर्दा संवैधानिक इजलासले मूलतः दुई कुरामा ध्यान दिनुपर्छ। पहिलो, प्रथम दृष्टिमा नै त्यस्तो विषय संवैधानिक इजलासको क्षेत्राधिकार भित्र नपर्ने देखिएको छ वा छैन। दोस्रो, विवादित कानूनी व्यवस्था र संविधानको व्यवस्थाबीच विरोधाभास छ वा छैन भन्ने प्रश्न गम्भीर रूपमा उठेको छ वा छैन। 

  संवैधानिक संरक्षण भनेको  संसदीय कानूनको  संरक्षण होइन, यो त संविधानको संरक्षण हो। 

 दावी सहित चुनौति दिएको विषयलाई क्षेत्राधिकार नै ग्रहण नगरी स्वतः  वैधानिक आवरण प्रदान गर्नु न्यायिक पलायन हो।  न्यायिक लम्पसारवाद र आत्मसमर्पणवाद हो।

 
यस्तो निर्णय शक्ति पृथकीकरणको सिद्धान्त, अदालतको सीमित संसाधनको समुचित प्रयोग र विवादको न्यायिक निरूपणयोग्यतासमेतलाई आधार मानिन्छ।

संरक्षित क्षेत्रको core area भित्र लगानी गर्ने हदसम्म अमान्य र बदर हुने।


संवैधानिक शंकाको अवस्थामा कानूनको संवैधानिकतालाई कायम राख्ने व्याख्या गर्नुपर्छ भन्ने सिद्धान्त अदालतको आत्मसमर्पण र संवैधानिक मूल्यको आहुति हो। संवैधानिक शंका कुनै साधारण अनिश्चितता होइन, यो संविधान उल्लङ्घनको पूर्वसूचक चेतावनी हो। शंकाको उपस्थिति नै संवैधानिक सिद्धान्तप्रति कानूनको अनास्था सूचित गर्दछ। संवैधानिक शंकालाई न्यूनीकरण गर्ने होइन, सम्बोधन गर्नुपर्दछ। शंकायुक्त कानूनलाई वैधता प्रदान गर्ने प्रयत्न संवैधानिक रक्षाकवचमा छिद्र पार्नु हो। न्यायपालिकाको दायित्व शंकामा परेका कानूनलाई उचित ठहर्‍याउनु होइन, संवैधानिक शुद्धता सुनिश्चित गर्नु हो। (okuv)

प्रस्तुत रिट निवेदनमा अमान्य र बदर घोषित गर्न माग गरिएको "आयोजनाको वर्गीकरणको आधार तथा मापदण्ड, २०८०" को दफा १०(ञ) मा निजी क्षेत्रका आयोजनालाई समेत "राष्ट्रिय प्राथमिकता प्राप्त आयोजना" को रूपमा सम्बोधन गरिएको तथ्यबाट उक्त कंकाल विधियनको अमर्यादित स्वरूप स्पष्ट प्रमाणित हुन्छ। आर्थिक कार्यविधि तथा वित्तीय उत्तरदायित्व ऐन, २०७६ को दफा १७ र आर्थिक कार्यविधि तथा वित्तीय उत्तरदायित्व नियमावली, २०७७ ले अधिकार प्रत्यायोजन नै नगरिएको विषयमा विधिको शासनको प्रत्यक्ष उल्लङ्घन गरी उक्त मापदण्ड निर्माण गरिएको छ भने यस रिट निवेदनमा बदर माग गरिएको असंवैधानिक कंकाल कानूनका माध्यमबाट अपरिभाषित आयोजनाहरू अन्तर्गत जुनसुकै स्वार्थपूर्ण परियोजना समावेश गरी संरक्षित क्षेत्रको अस्मिता, अस्तित्व र संरक्षणीय मूल्यमा अपूरणीय क्षति पुर्‍याउने दुष्परिणाम अपरिहार्य छ। अतः संविधानको धारा ३०(३) द्वारा प्रत्याभूत स्वच्छ वातावरणको संरक्षणसम्बन्धी मौलिक हकको प्रत्याभूतिका निमित्त उक्त अस्पष्ट, अपूर्ण र स्वविवेकीय कंकाल कानून सर्वथा अमान्य, असंवैधानिक र बदरभागी छ।

Constitutional Construction  सिद्धान्त न्यायिक संयम (Judicial Restraint) को प्रतिबिम्ब हो, जसले विधायिकी स्वायत्तता (Legislative Autonomy) प्रति सम्मान प्रदर्शित गर्दछ।

 यदि कुनै कानूनले संविधानको आधारभूत संरचनालाई नै असर गर्छ भने त्यसलाई केवल व्याख्याको माध्यमबाट सुधार्न सकिन्छ भन्ने सोच संविधानप्रदत्त न्यायिक पुनरावलोकनको सिद्धान्तलाई कमजोर बनाउने दुरासय मात्र हो। संसद्का कानूनी निर्णयहरू न्यायालयले परिमार्जन गर्ने होइन बरु संविधानसम्मत छन् कि छैनन् भनेर कडाइका साथ परीक्षण गर्ने हो। संसद्ले बनाएको कुनै कानूनको संवैधानिकता सुनिश्चित गर्न सकेन भने त्यसलाई जबर्जस्ती "संविधानसम्मत" देखाउने प्रयास गर्नु विधिको शासनविरुद्धको कार्य हुनेछ। यदि कुनै कानून संविधानसँग मेल खाँदैन भने, त्यसलाई संसद्को सम्मानको नाममा व्याख्या गरेर जोगाउने होइन, त्यसलाई स्पष्ट रूपमा असंवैधानिक घोषित गरेर विधायिकालाई सही मार्गचित्र दिनु न्यायालयको कर्तव्य हो। संसद्को सम्मानको नाममा संविधानको उल्लंघन गर्न नदिने कार्य नै सत्यनिष्ठ न्यायपालिकाको विशेषता हो। न्यायालय संसद्को अनुगमनकारी निकाय होइन, बरु संविधानको संरक्षक हो। संसद्ले बनाएको कुनै कानून संविधानसँग मेल खान्छ कि खाँदैन भन्ने प्रश्नले मात्र यसको संवैधानिकता निर्धारण गर्छ। शंकाको सुविधा विधायनले पाउने भन्ने आधारमा यसको वैधता सुरक्षित राख्न सकिँदैन। न्यायिक पुनरावलोकनको प्राथमिक उद्देश्य संविधानको सर्वोच्चता कायम राख्नु  हो संसद्को सम्मान गर्नु होइन। (okinterpretation)

 संसद्ले जारी गरेको कानूनलाई संवैधानिक छ भन्ने अनुमान गर्नु लोकतान्त्रिक (presumption of constitutionality)  विधायिकी प्रक्रियाको सम्मान हो तर यो केवल प्राथमिक अनुमान मात्र हो।  संसद्को कानून स्वतः संविधानसम्मत मान्ने प्रवृत्तिले विधायिकीलाई निरंकुश बनाउने खतरा निम्त्याउँछ। संविधानको सर्वोच्चताको प्रत्याभूति गराउनु नै न्यायालयको पहिलो कर्तव्य हो। संसद्को कुनै पनि निर्णयलाई अपवादरहित रूपमा मान्यता दिनु संविधानको आत्मा विपरीत हुनेछ।यदि कुनै कानून असंवैधानिक देखिन्छ भने, न्यायालयले बिना हिचकिचाहट त्यसलाई अस्वीकार गर्नुपर्छ। (okuv)

 भारतमा संसदले नै श्रृङ्खलाबद्धरूपमा संविधानको विध्वंस गर्न उद्दत रहेको अवस्थामा भारतीय सर्वोच्च अदालतले संविधानको आधारभूत संरचना (Basic Structure Doctrine) को नवनिर्मित सिद्धान्तमार्फत संसदको स्वेच्छाचारितामा अङ्कुश लगाई संविधानको रक्षा रहेको प्रसस्त दृष्टान्तहरू छन्।  संविधानवादको मूल सार नै संविधानको सर्वोच्चता र शक्तिको सीमाङ्कन हो। संविधानभन्दा माथि कुनै व्यक्ति, संस्था वा निकाय हुन सक्दैन। (okuv)

 न्यायिक पुनरावलोकनको जीवन्त आयाम संवैधानिक अतिक्रमणको स्पष्टता होइन, संविधानको सर्वोच्चताको सुनिश्चितता हो। कानूनको संवैधानिकतामाथि "तर्कसंगत प्रश्न" उठ्न नसक्ने स्थिति भनेकै संवैधानिक अतिक्रमणको अन्तिम चरण हो, जहाँ संविधान मृतप्राय अवस्थामा पुगिसकेको हुन्छ। 

  न्यायिक पुनरावलोकनको शक्ति संविधानद्वारा प्रदत्त अधिकार हो। संसदको कृपा होइन।  वास्तवमै भन्ने हो भने यो अदालतको मानसपुत्र (Brain Child of Judiciary) हो।  
  

  न्यायपालिकाको संवैधानिक भूमिका केवल विवादहरूको निरूपण गर्नुमा मात्र सीमित रहँदैन, बल्कि संविधानद्वारा प्रदत्त मौलिक हकहरूको संरक्षक हुनु पनि हो। यस भूमिकाले संसदीय बहुमतको नाममा अल्पसंख्यक, कमजोर वर्ग वा भावी पुस्ताको हकको अतिक्रमण रोक्न सहयोग गर्दछ।

  "शंकारहित रूपमा प्रमाणित" (beyond reasonable doubt) को मापदण्ड संवैधानिक परीक्षणको क्षेत्रमा प्रयोग गर्नु न्यायिक विवेकको हत्या हो। यो मापदण्ड फौजदारी मुद्दामा अभियुक्तलाई दोषी ठहर्‍याउन प्रयोग गरिन्छ, न कि संविधानविरुद्ध बनेका कानूनी प्रावधानहरूलाई वैधता प्रदान गर्न। अर्थात्, संवैधानिक परीक्षणमा "शंकारहित प्रमाण" को मापदण्ड प्रयोग गर्नु भनेको संविधानलाई अभियुक्त बनाउनु हो, संसदीय कानूनलाई होइन। संसदीय शक्तिलाई नागरिक अधिकारको हत्याराको रूपमा प्रस्तुत गर्नु न्यायको घात हो, न्यायिक विवेकको प्रयोग होइन। संवैधानिक परीक्षणमा न्यायपालिकाले शंकाको सुविधा संविधानलाई दिनुपर्दछ, संसदीय कानूनलाई होइन। (okuv)

  संवैधानिक शंका उत्पन्न हुनु भनेको त्यस कानूनको मृत्युघण्टा हो। 
