coloarable law

# राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ६(१क) को समग्र कानूनी विश्लेषण



## प्रस्तावना

राष्ट्रिय निकुञ्ज तथा वन्यजन्तु संरक्षण ऐन, २०२९ मा लगानी सहजीकरण सम्बन्धी केही नेपाल ऐनलाई संशोधन गर्ने ऐन, २०८१ मार्फत थप गरिएको दफा ६(१क) व्यवस्थाको  तात्पर्य र प्रभावको विश्लेषण गर्दा विधि निर्माणको मूल उद्देश्य, संविधानसँगको सामञ्जस्यता तथा कानूनी सिद्धान्तहरूको आलोकमा हेर्नु आवश्यक छ। सोको लागि सर्वप्रथम दफा ६(१क) को व्यवस्था पुनः उद्धृत गर्न वाञ्छनीय देखियो।

दफा ५क.  अतिसंवेदनशील क्षेत्र तोक्न सक्नेः नेपाल सरकारले आवश्यक ठानेमा राष्ट्रिय निकुञ्ज, आरक्ष वा संरक्षण क्षेत्रभित्रको कुनै क्षेत्रलाई नेपाल राजपत्रमा सूचना प्रकाशन गरी अतिसंवेदनशील क्षेत्र भनी तोक्न सक्नेछ ।


## दफा ६(१क) को कानूनी प्रावधान

"दफा ५क. बमोजिम तोकिएको क्षेत्र बाहेक राष्ट्रिय निकुञ्ज, आरक्ष वा संरक्षण क्षेत्रभित्रको कुनै क्षेत्र वा मध्यवर्ती क्षेत्रमा प्रकृति र मानव सहअस्तित्व कायम हुने गरी राष्ट्रिय प्राथमिकताप्राप्त आयोजना, लगानी बोर्डबाट स्वीकृत आयोजना वा राष्ट्रिय गौरवको आयोजना सञ्चालन गर्न नेपाल सरकारले तोकिए बमोजिम स्वीकृति दिन सक्नेछ। मध्यवर्ती क्षेत्रमा सङ्घ, प्रदेश र स्थानीय तहले निर्माण गर्ने आयोजना सञ्चालन गर्न सक्नेछ र सम्बन्धित निकायको स्वीकृति लिई पर्यापर्यटन (ईकोटुरिजम) लगायत अन्य उद्योग व्यवसाय सञ्चालन गर्न दिन सकिनेछ ।"

COLORABLE:
मूल ऐनको प्रत्यक्ष संशोधन नगरी अप्रत्यक्ष माध्यमबाट, विशेषतः असम्बद्ध ऐनको माध्यमबाट, नयाँ प्रावधानहरू थप्ने कार्य विधायिकी प्रक्रियाको पारदर्शितामा प्रश्न उठाउँछ। सार्वजनिक छलफल र परामर्शको अवसरलाई सीमित गर्छ। कानूनी स्थिरता र निश्चितताको सिद्धान्तलाई कमजोर बनाउँछ।राष्ट्रिय निकुञ्ज तथा वन्यजन्तु संरक्षण ऐन जस्तो संवेदनशील विषयमा गरिने कुनै पनि संशोधन खुला, पारदर्शी र सम्बन्धित सरोकारवालाहरूको पर्याप्त संलग्नतामा हुनुपर्दछ। विधायिकी शुद्धता र कानूनी सुशासनको सिद्धान्त कायम राख्न यस्ता संशोधनहरू उचित प्रक्रिया अपनाई प्रत्यक्ष विधिबाट गरिनु उपयुक्त हुन्छ। "जुन कार्य प्रत्यक्ष विधिबाट असाध्य छ, तत्कार्य परोक्ष विधिबाट समेत साध्य हुन सक्दैन" (fn...Quod directum non licet, nec per obliquum licebit; fn...Colorable legislation is when a legislature attempts to achieve something indirectly that is not permitted directly) भन्ने  विधिशास्त्रको शाश्वत सिद्धान्त रहको छ। लगानी सहजीकरणसम्बन्धी केही नेपाल ऐनलाई संशोधन गर्ने ऐन, २०८१  मार्फत राष्ट्रिय निकुञ्ज तथा वन्यजन्तु संरक्षण ऐन, २०२९ मा थप भएका व्यवस्थाहरू यदि सोही ऐनको प्रत्यक्ष संशोधन विधिबाट समावेश गरिएको भएपनि ती प्रावधानहरू उक्त ऐनको प्रस्तावना, उद्देश्य, मर्म, अन्तर्निहित भावना र समग्र व्यवस्थासँग सर्वथा असङ्गत रही संरक्षित क्षेत्रसम्बन्धी मूल एवं मातृ कानूनको सारतत्व र प्रयोजन नै विलुप्त हुने देखिन्छ। राष्ट्रिय निकुञ्ज तथा वन्यजन्तु संरक्षण ऐन, २०२९ मा  दफा ५क र दफा ६(१क) समावेश गर्न उक्त मूल ऐनको प्रत्यक्ष संशोधन नगरी, किन वस्तुतः  असम्बद्ध ऐनद्वारा संशोधन गर्नु आवश्यक रह्यो त? भन्ने ज्वाजल्यमान प्रश्न अनुत्तरीत नै रहेको पाइयो।  विधायन प्रक्रियामा "जुन कार्य प्रत्यक्ष रूपमा गर्न निषिद्ध छ, त्यस्तो कार्य परोक्ष रूपमा समेत अनुमेय हुँदैन" र यदि प्रत्यक्षतः निर्माण गर्न अवैध रहेको कानून अप्रत्यक्ष विधिबाट तर्जुमा गरिन्छ भने, त्यस्तो विधायन छद्म र कपटपूर्ण कानूनको श्रेणीमा परी शून्य र बदरभागी हुन्छ। (fn... "छद्म विधायन त्यस्तो अवस्था हो, जहाँ विधायिकाले प्रत्यक्षतः अनुमत नभएको लक्ष्य अप्रत्यक्ष मार्गबाट प्राप्त गर्ने प्रयास गर्दछ"  भन्ने सर्वमान्य सिद्धान्त प्रतिष्ठापित छ। ) यसरी अप्रत्यक्ष रूपमा कानून निर्माण गर्दा सुव्यवस्थित मूल कानून (Well-designed Parent Legislation) को अन्तरात्मा र भाव-प्रवाहविरुद्ध अन्य असम्बद्ध कानूनको माध्यमबाट मूल कानूनलाई नै क्षत-विक्षत पार्ने गरी संशोधन वा परिवर्तन गर्न किञ्चितपनि स्वीकार्य हुन सक्दैन। (fn...भारतीय सर्वोच्च अदालतले Association for Democratic Reforms & Anr. vs. Union of India & Ors. को मुद्दामा Electoral Bond Scheme को नाममा Finance Act, 2017 मार्फत Reserve Bank of India Act, 1934, the Representation of the People Act, 1951, the Income Tax Act, 1961 र Companies Act संशोधन गरी अप्रत्यक्ष रूपमा नागरिकको सूचनाको अधिकारमा संकुचन एवं अवरोध सिर्जना गरेकोले उक्त विधायिकी कार्य गैरसंवैधानिक ठहर गरेको नजिर दृष्टान्तनीय छ।) (okcolorable)



प्रत्यर्थीहरूद्वारा समर्पित लिखित प्रत्युत्तर एवं न्यायिक सुनुवाइका क्रममा प्रस्तुत बहस-जिकिरमा मूलतः रिट नं. ०७८-WF-००२५ मुद्दामा यस सम्मानित सर्वोच्च अदालतबाट प्रतिपादित फैसलाको निर्णयांश अवलम्बन गरी केही नेपाल ऐन, २०८१ मार्फत राष्ट्रिय निकुञ्ज तथा वन्यजन्तु संरक्षण ऐन, २०२९ मा परिवर्धित दफा ५क र दफा ६(१क) मा समाविष्ट प्रावधानहरूको वैधता प्रतिपादन गरिएको दृष्टिगोचर हुन्छ। परन्तु, उक्त रिट निवेदनको सन्दर्भमा यस सम्मानित अदालतबाट न्यायनिरोपण गर्दा स्पष्टतः उल्लेख गरिएको "संविधान र यस क्षेत्रमा सरकारले गरेको अन्तर्राष्ट्रिय प्रतिबद्धताबाट सृजित दायित्व र यस अदालतबाट भएको फैसला/आदेश एवं न्यायिक सिद्धान्तको दायराभित्र रही दीर्घकालीन रूपमा कानूनी व्यवस्था गर्नु औचित्यपूर्ण हुने" भन्ने प्रतिपादित न्यायिक सिद्धान्तको सारतत्वलाई प्रत्यर्थीहरूद्वारा पूर्णतः अवहेलना गरी संविधानको धारा ३०(१)(३), नेपाल राज्यद्वारा अनुमोदित एवं अन्तर्राष्ट्रिय प्रतिबद्धता व्यक्त गरिएका जैविक विविधता महासन्धि, विश्व सम्पदा महासन्धि तथा सिमसार संरक्षणसम्बन्धी रामसार महासन्धिहरूद्वारा आरोपित राज्यिक दायित्व र यस अदालतद्वारा स्थापित न्यायिक सिद्धान्तको सीमारेखा अतिक्रमण गरी संरक्षित क्षेत्रमा दीर्घकालीन एवं अपरिवर्तनीय प्रतिकूल प्रभाव उत्पन्न गर्ने प्रकृतिको घोर असंवैधानिक व्यवस्था प्रतिपादन गरिएको स्पष्ट छ। तसर्थ, उक्त असंवैधानिक प्रावधानहरू यस सम्मानित सर्वोच्च अदालतबाट ०७८-WF-००२५ मुद्दामा अभिव्यक्त न्यायिक निष्कर्षको परिप्रेक्ष्यमा समेत अदालतद्वारा स्थापित न्यायिक सिद्धान्त एवं न्यायिक पूर्वादेशको प्रतिकूल प्रवृत्त भएकाले अमान्य, निष्प्रभावी र बदरभागी घोषित हुनु सन्तुलित न्यायको अपरिहार्य आवश्यकता सिद्ध हुन आउँछ। (ok०७८-WF-००२५)


##दफा ५क. मा  निहित कानूनी विसङ्गतिहरू
राष्ट्रिय निकुञ्ज तथा वन्यजन्तु ऐनमा थप गरिएको दफा ५क ले संरक्षित क्षेत्रको व्यवस्थापन र संरक्षणसम्बन्धी नीतिगत ढाँचामा अत्यन्त चिन्ताजनक परिवर्तन ल्याएको छ। यस प्रावधानले नेपाल सरकारलाई संरक्षित क्षेत्रभित्र कुनै पनि भागलाई "अतिसंवेदनशील क्षेत्र" भनी तोक्न सक्ने असीमित र अनियन्त्रित अधिकार प्रदान गरेको छ जुन वैज्ञानिक दृष्टिकोणले अप्रमाणित, पारिस्थितिकीय दृष्टिले घातक, व्यवस्थापकीय दृष्टिले अव्यावहारिक र कानुनी दृष्टिले दोषपूर्ण छ।  यो प्रावधानले संरक्षित क्षेत्रभित्र "अतिसंवेदनशील" र "कम संवेदनशील" क्षेत्रहरूको कृत्रिम र अवैज्ञानिक ध्रुवीकरण सिर्जना गरेको छ, जुन आधुनिक पारिस्थितिकी विज्ञानको सिद्धान्तविपरीत छ। समकालीन पारिस्थितिकी विज्ञानका अग्रणी वैज्ञानिकहरू - रिचर्ड टी. टि. फर्मन, लान्स एच. गुन्डर्सन, सी. एस. होलिङ्ग, ब्रायन वाकर लगायतका वैज्ञानिकहरूले पारिस्थितिकी प्रणालीको क्रियाशीलता (ecological dynamics) मा विकसित गरेका सिद्धान्तहरूले कुनै पनि पारिस्थितिकी प्रणालीलाई एकीकृत र अन्तरसम्बन्धित एकाइका रूपमा हेर्दछ।  (fn...citation needed) एउटा क्षेत्रलाई "कम संवेदनशील" मानेर त्यहाँ हस्तक्षेप गर्दा "अतिसंवेदनशील" क्षेत्रमा समेत प्रभाव पर्न सक्छ। वन्यजन्तुहरू संरक्षित क्षेत्रभित्र विभिन्न बासस्थानहरू र क्षेत्रहरूबीच आवागमन गर्दछन्। यसरी कृत्रिम विभाजन गर्दा जैविक कोरिडोरहरू र वन्यजन्तुको प्राकृतिक आवागमन मार्गहरू अवरुद्ध हुनसक्छन्।   "कम संवेदनशील" क्षेत्रहरूले पनि जल चक्र नियमन, माटो क्षय नियन्त्रण, परागसेचन, जैविक नियन्त्रण जस्ता महत्त्वपूर्ण पारिस्थितिक सेवाहरू प्रदान गर्दछन्। पारिस्थितिकी प्रणालीहरूमा निश्चित सीमासम्म हस्तक्षेप भएपछि अचानक व्यापक र अपरिवर्तनीय परिवर्तन हुनसक्छ, जसलाई इकोलोजिकल थ्रेसहोल्ड इफेक्ट (ecological threshold effect) भनिन्छ। "कम संवेदनशील" क्षेत्रहरूमा निरन्तर हस्तक्षेपले समग्र पारिस्थितिकी प्रणालीमा अकस्मात् गम्भीर परिवर्तन ल्याउन सक्छ।  यो प्रावधानले संरक्षित क्षेत्रलाई एकीकृत इकाइका रूपमा व्यवस्थापन गर्ने स्थापित सिद्धान्तको उल्लङ्घन गर्दछ। 


संयुक्त राष्ट्रसंघको रिओ घोषणापत्र १९९२ को सिद्धान्त न. १५ ले र कार्टागेना प्रोटोकलले प्रतिपादन गरेको  पू्र्वसावधानीको सिद्धान्त (precautionary principle) अनुसार वैज्ञानिक अनिश्चितता वा अपूर्ण ज्ञानको अवस्थामा पनि पर्यावरणीय क्षतिबाट जोगिन पूर्णसावधानी अपनाउनुपर्दछ अर्थात द्विविधाको अवस्थामा द्विविधाको लाभ प्रकृतिलाई जान्छ (in dubio pro naturale) (fn...we should not risk in the part of nature when we are in doubt) संरक्षित क्षेत्रभित्रका अनेकौं पारिस्थितिकीय अन्तरक्रिया र सम्बन्धहरूको बारेको हाम्रो ज्ञान सींमित ( constrained knowledge) रहेको कुरा पारिस्थितिक वैज्ञानिकहरू स्वयंमले स्वीकार गरेका छन्।   यस्तो अवस्थामा  दफा ५क ले नेपालको संरक्षित क्षेत्र व्यवस्थापनमा एक अत्यन्त खतरनाक र प्रतिगामी प्रवृत्ति स्थापित गरेको छ, जसले पारिस्थितिकीय अखण्डताको अवधारणालाई विखण्डित गर्दै राज्य-निर्देशित स्वेच्छाचारी संरक्षण व्यवस्थापनको द्वार खोलेको छ।  नेपालले जैविक विविधता संरक्षणसम्बन्धी महासन्धिमा जनाएको प्रतिबद्धताहरू सो प्रावधानले कमजोर पारेको छ। "कम संवेदनशील" मानिएका क्षेत्रहरूमा विकास गतिविधिहरू बढ्दै जाँदा वासस्थान विखण्डन हुन्छ, जसले वन्यजन्तुको आवागमन, प्रजनन र बसोबास प्रभावित गरी जनसङ्ख्या घट्न सक्छ। "कम संवेदनशील" क्षेत्रमा हुने गतिविधिहरूले अतिसंवेदनशील क्षेत्रमा पनि जल प्रदूषण, वायु प्रदूषण, ध्वनि प्रदूषण, आक्रामक प्रजातिको प्रवेश आदि माध्यमबाट अप्रत्यक्ष प्रभाव पार्दछन्। एकपटक "कम संवेदनशील" क्षेत्रमा विकास गतिविधिहरू सुरु भएपछि, त्यस्ता क्षेत्रहरूको दायरा विस्तार हुँदै जाने र अतिसंवेदनशील क्षेत्रको क्षेत्रफल क्रमशः घट्दै जाने प्रवृत्ति विश्वभर देखिएको छ। राष्ट्रिय निकुञ्ज तथा वन्यजन्तु ऐनको दफा ५क ले संरक्षित क्षेत्रको अखण्डता, एकीकृत व्यवस्थापन र दीर्घकालीन संरक्षणमा गम्भीर खतरा उत्पन्न गरेको छ। यो प्रावधान वैज्ञानिक दृष्टिकोणले अनुपयुक्त, पारिस्थितिकीय दृष्टिले हानिकारक र व्यवस्थापकीय दृष्टिले अव्यावहारिक देखिन्छ।प्राकृतिक संरक्षणमा अखण्डता र एकीकृत दृष्टिकोण नै दीर्घकालीन र प्रभावकारी संरक्षणको आधारशिला हो। कृत्रिम विभाजन र स्वेच्छाचारी निर्णय प्रक्रियाले संरक्षणको मूल उद्देश्यलाई नै कमजोर पार्छ, जसले वर्तमान र भावी पुस्ताहरूमाथि गम्भीर अन्याय हुनेछ।

कुनै पनि पारिस्थितिकी प्रणालीभित्र माइक्रो (micro), मेसो (meso) र म्याक्रो (macro) स्तरमा जटिल पारिस्थितिकी प्रणालीको अन्तरआबद्धता (Cross-scale interactions) र अन्तरक्रिया हुन्छ। तथाकथित "कम संवेदनशील" क्षेत्रमा भएका सूक्ष्म परिवर्तनहरूले पनि व्यापक प्रणालीगत प्रभाव पार्न सक्छन्।
पारिस्थितिकी लचिलोपन (Ecological resilience): वेस्टर्न सिंक्लेयरको अध्ययनले प्रमाणित गरेछ कि पारिस्थितिकी प्रणालीको लचिलोपन विशिष्ट कोरक्षेत्रहरू (core areas) मा मात्र होइन, समग्र प्रणालीको अन्तरसम्बन्धमा निहित हुन्छ।  सी.एस. होलिङ्गद्वारा विकसित Threshold effects सिद्धान्तले पारिस्थितिकी प्रणालीमा एक निश्चित सीमा नाघेपछि व्यवस्थागत परिवर्तन (regime shift) हुने तथ्य प्रमाणित गरेको छ। "कम संवेदनशील" क्षेत्रमा निरन्तर हस्तक्षेपले समग्र प्रणालीलाई नै थ्रेशोल्डसम्म पुर्‍याउन सक्छ।(fn...citation needed) तथाकथित "कम संवेदनशील" क्षेत्रहरूले अतिसंवेदनशील क्षेत्रहरूका लागि प्राकृतिक बफरका  रूपमा  कार्य गर्छन्। यिनको क्षयीकरणले समग्र संरक्षित क्षेत्रको सुरक्षा कवच नै कमजोर पार्दछ।(fn...citation needed) जैविक विविधता महासन्धि (CBD) को छैटौं सम्मेलनमा अङ्गीकृत "इकोसिस्टम अप्रोच" (ecosystem approach) ले पारिस्थितिकी प्रणालीको एकीकृत र समग्र व्यवस्थापनलाई जोड दिएको छ। दफा ५क ले यस्ता अन्तर्राष्ट्रिय संरक्षण सिद्धान्तहरूलाई उपेक्षा गरेको छ। अर्विन्द विष्ट र रोज्माम-वुन्डर्लिचका अध्ययनहरूले प्रमाणित गरेका छन् कि संरक्षित क्षेत्रहरूको एकीकृत र अखण्ड संरक्षण भावी पीढीको पर्यावरणीय अधिकारको सुनिश्चितता (intergenerational equity) को अनिवार्य पूर्वशर्त हो। (fn...citation needed) एउटै संरक्षित क्षेत्रभित्र द्वैत व्यवस्थापन प्रणालीले स्रोत-साधनको अपव्यय, प्रतिद्वन्द्वी प्राथमिकताहरू र समन्वयको अभाव ल्याउने तथ्य विश्वका अनेकौं संरक्षित क्षेत्रहरूको अनुभवले प्रमाणित गरेको छ। क्रमिक पारिस्थितिकीय क्षयीकरण चक्र : मार्क एन्डरसन र जोसेफ बार्कलेका अध्ययनहरूले देखाएका छन् कि संरक्षित क्षेत्रभित्र एकपटक "कम संवेदनशील" क्षेत्र तोकिएपछि त्यसको दायरा क्रमशः विस्तार हुँदै जाने र कालान्तरमा अतिसंवेदनशील क्षेत्रलाई पनि मिचिँदै जाने (Incremental ecological degradation cycle) प्रवृत्ति देखिएको छ।(fn...citation needed) यसर्थ,  राष्ट्रिय निकुञ्ज तथा वन्यजन्तु ऐनमा थप भएको दफा ५क. तर्फ हेर्दा, उक्त दफा ५क. ले नेपाल सरकारलाई  संरक्षित क्षेत्रलाई कुनै भागलाई "अतिसंवेदनशील क्षेत्र" भनी लेबल लगाउन सक्ने अत्यन्त विस्तृत र अनियन्त्रित अधिकार प्रदान गरेको छ र यसले "अतिसंवेदनशील" र "कम संवेदनशील" भन्ने कृत्रिम विभाजन सिर्जना गरेको छ, जुन वैज्ञानिक रूपमा अनुचित र पारिस्थितिकीय दृष्टिकोणले हानिकारक छ। यहाँ विधायिकाले वैध उद्देश्य देखाएर अवैध लक्ष्य हासिल गर्न परोक्ष रूपमा संवैधानिक सीमाहरू नाघ्ने प्रयास गरेको छ। (okdrawback)

### १. अस्पष्ट र सामान्यीकृत भाषाको प्रयोग

राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ६(१क) मा प्रयुक्त "प्रकृति र मानव सहअस्तित्व कायम हुने गरी" भन्ने वाक्यांश अत्यन्त अस्पष्ट छ। यस्तो अस्पष्ट वाक्यांशले सम्बन्धित निकायलाई व्यापक स्वविवेकीय अधिकार प्रदान गर्दछ, जसको दुरुपयोग हुने सम्भावना प्रबल रहन्छ। उक्त वाक्यांशलाई कार्यान्वयन गर्न आवश्यक मापदण्ड, प्रक्रिया र अनुगमन संयन्त्रको अभाव छ। "सहअस्तित्व" को अर्थ के हो र त्यसलाई कसरी मापन गरिन्छ भन्ने स्पष्ट व्याख्या छैन। वन्यजन्तु, वनस्पति र तिनको बासस्थानमाथि हुने प्रभावको मूल्याङ्कन गर्ने वैज्ञानिक आधार के हुने भन्ने प्रश्न अनुत्तरित छ।(okdrawback)

उक्त प्रावधानमा "प्रकृति र मानव सहअस्तित्व कायम हुने गरी" भन्ने अभिव्यक्तिले नियम निर्माणमा हुनुपर्ने स्पष्टता र सुनिश्चितताको अभाव देखिन्छ। यस्तो सामान्यीकृत र अस्पष्ट भाषाको प्रयोगले कानूनी स्थिरता र पूर्वानुमानयोग्यतालाई क्षीण गर्दछ, जुन कुनै पनि कानूनको सफल कार्यान्वयनको लागि अपरिहार्य तत्व हो। विश्वका सबै सभ्य कानूनी प्रणालीहरूमा कानूनको भाषा स्पष्ट, निर्दिष्ट र मापनयोग्य हुनुपर्दछ भन्ने मान्यता रहेको छ। विधि निर्माणको सुविख्यात सिद्धान्त र विधायिकी विधिशास्त्र अनुरूप संसदीय विधानमा कानूनी अन्तर्वस्तुको स्पष्टता, निश्चितता र पूर्णता अपरिहार्य तत्व हुन्। (fn...fuller's morality of law  विधायिकाद्वारा अपूर्ण, अस्पष्ट वा कंकालयुक्त विधान निर्माण गर्ने कार्यले नागरिकको विश्वासलाई कमजोर बनाउँछ र कानूनी अनिश्चितता सिर्जना गर्दछ।)  दफा ६(१क) मा प्रयुक्त "प्रकृति र मानव सहअस्तित्व कायम हुने गरी" भन्ने वाक्यांश  एउटा विडम्बनापूर्ण छलकपट हो! संरक्षित क्षेत्रमा "राष्ट्रिय प्राथमिकताप्राप्त आयोजना" वा "राष्ट्रिय गौरवको आयोजना" जस्ता ठूला विकास आयोजनाहरू सञ्चालन गर्दा प्रकृति र मानवबीच सहअस्तित्व कसरी कायम हुन सक्छ? यो वाक्यांश एउटा कानूनी चतुराई मात्र होइन, एउटा घातक छल हो। यसले संरक्षित क्षेत्रको अखण्डता, जैविक विविधता र पारिस्थितिकीय सन्तुलनमाथि गम्भीर आघात पुर्‍याउने आयोजनाहरूलाई वैधता प्रदान गर्न खोजेको छ। "सहअस्तित्व" को आवरणमा वातावरणीय विनाशलाई लुकाउने यो प्रयास अत्यन्त निन्दनीय र अस्वीकार्य छ।(okdrawback)

### २. विधायिकी प्रत्यायोजनको सिद्धान्तको उल्लङ्घन

नेपालको संविधानको धारा ३०(३) ले वातावरण र विकासबीच "समुचित सन्तुलन" को आधार र मापदण्ड विधायिकाले नै तोक्नुपर्ने अपेक्षा गरेको छ।  यो संवैधानिक शब्दावली आफैँमा महत्वपूर्ण छ, किनकि यसले वातावरण र विकासबीचको सन्तुलन जस्तो नीतिगत महत्वको विषय जनप्रतिनिधिमूलक निकायबाट निर्धारित हुनुपर्ने मान्यतालाई प्रतिबिम्बित गर्दछ। तथापि, सम्बन्धित कानूनमा "तोकिए बमोजिम" भन्ने वाक्यांशको प्रयोगले विधायिकाले आफ्नो आधारभूत संवैधानिक जिम्मेवारीलाई कार्यपालिकामा हस्तान्तरण गरेको प्रतीत हुन्छ। यो प्रत्यायोजित विधायनको सिद्धान्तसँग स्पष्ट विरोधाभास देखिन्छ। यस्तो प्रत्यायोजित अधिकारको पुनः प्रत्यायोजन  सिद्धान्ततः अमान्य हुन्छ (Delegata potestas non potest delegari)। कानून निर्माणको अधिकार विधायिकाको निहित अधिकार हो, जसलाई अतिशय रूपमा प्रत्यायोजन गर्न सकिँदैन। 

 

### ३. कार्यपालिकालाई अत्यधिक स्वविवेकीय अधिकार

संविधानवादको मूल प्रतिज्ञा शक्तिको नियन्त्रित र मर्यादित प्रयोग हो। नेपालको संवैधानिक व्यवस्थामा प्रयोग गरिएको "तोकिए बमोजिम स्वीकृति दिन सक्नेछ " भन्ने वाक्यांशले गम्भीर संवैधानिक प्रश्नहरू उठाएको छ, जसले कार्यपालिकीय स्वेच्छाचारिताको जोखिम सिर्जना गरेको छ। "तोकिए बमोजिम" भन्ने वाक्यांशले कार्यपालिकालाई अपरिभाषित र अनिश्चित दायरामा निर्णय गर्ने अधिकार प्रदान गरेको छ। यस्तो अस्पष्ट प्रत्यायोजनले कानूनी निश्चितता र पूर्वानुमानयोग्यता जस्ता  विधिको शासनका तत्त्वहरू अवमूल्यन  भएका छन्।  "तोकिए बमोजिम" जस्ता अस्पष्ट शब्दावलीले यी सिद्धान्तहरूलाई कमजोर बनाउँछ। "तोकिए बमोजिम स्वीकृति दिन सक्नेछ" भनिएतापनि  स्वीकृति प्रक्रियामा सार्वजनिक सुनुवाई, परामर्श वा प्रभावित समुदायको सहभागिताको कुनै सुनिश्चितता गरेको छैन।  स्वच्छ वातावरणको हक जस्तो महत्वपूर्ण मौलिक अधिकारको दायरा र सीमा कार्यपालिकाको स्वविवेकमा छोड्दा नागरिकको अधिकार अनिश्चित हुन पुग्छ। कार्यपालिकालाई विधायिकी मापदण्ड बिनै निर्णय गर्ने अधिकार दिँदा कानूनको सर्वोच्चता भन्दा कार्यपालिकीय सुविधाको सर्वोच्चता स्थापित हुन पुग्छ। राज्यका नीतिगत मापदण्डहरू विधायिकाले निर्धारण गर्नुपर्नेमा अस्पष्ट प्रत्यायोजनद्वारा कार्यपालिकालाई नीति निर्माणको अधिकार प्रदान गरिँदा विधायिकी चरित्रको कार्यपालिकीकरण हुन्छ। यसले कार्यपालिकाले विधायिकी मार्गदर्शन बिनै "तोकिए बमोजिम" को आडमा स्वेच्छाचारी निर्णयहरू गर्न सक्ने जोखिम रहन्छ।
विधायिकाद्वारा स्पष्ट मापदण्ड निर्धारण नगरिँदा कार्यपालिकाको निर्णयलाई कुन मापदण्डमा परीक्षण गर्ने भन्ने अस्पष्टतासमेत रहन्छ जसले जवाफदेहिताको प्रणालीलाई कमजोर बनाउँछ। अस्पष्ट कानूनी प्रावधानले नियमनकारी भ्रष्टाचार (regulatory corruption) को सम्भावना बढाउँछ, जहाँ अनुचित प्रभावका आधारमा नियम र मापदण्डहरू परिवर्तन गरिन सक्छन्।  मौलिक अधिकारसँग जोडिएका विषयमा अझ बढी स्पष्टता र निश्चितताको आवश्यकता हुन्छ। वातावरण र विकासबीचको सन्तुलन भनेको मौलिक अधिकारको कार्यान्वयनसँग जोडिएको विषय हो। यस्तो संवेदनशील विषयमा "तोकिए बमोजिम" भन्ने अस्पष्ट प्रावधान राखेर कार्यपालिकालाई अत्यधिक विवेकाधिकार दिनु मौलिक हकको संरक्षणको दृष्टिकोणबाट उपयुक्त देखिँदैन। अर्कोतर्फ  "तोकिए बमोजिम" भन्ने वाक्यांशले कानूनी अनिश्चितता सिर्जना गर्दछ, जसले नागरिकहरूको स्वच्छ वातावरणको हकको प्रभावकारी कार्यान्वयनमा अवरोध उत्पन्न गर्न सक्छ। स्वच्छ वातावरणको हक जस्तो महत्वपूर्ण मौलिक अधिकारको विषयमा "तोकिए बमोजिम" भन्ने अस्पष्ट र अनिश्चित वाक्यांशद्वारा कार्यपालिकालाई अनियन्त्रित स्वविवेकीय अधिकार प्रदान गर्नु संवैधानिक मूल्य र मान्यताको विपरीत हुन्छ। कानून निर्माणको अधिकार विधायिकाको अन्तर्निहित अधिकार हो, जुन राज्यको सार्वभौम शक्तिसँग जोडिएको छ।  विधायिका जनताको प्रत्यक्ष प्रतिनिधित्व गर्ने निकाय हो, जसले वातावरणीय नीति र विकासको प्राथमिकता निर्धारण गर्ने क्षमता राख्दछ। (okdrawback)

### ४. सरोकारवालाहरूसँग परामर्शको अभाव

मध्यवर्ती क्षेत्रसम्बन्धी व्यवस्था अध्यादेशमा समावेश नभएको तर ऐनमा थप भएको व्यवस्था रहेको भनी देखिन आयो। (fn...) अध्यादेश  स्वीकृत सम्बन्धी संसदीय पक्रिया हेर्दा यो मिति .... पेश भइ मिति ... स्वीकृत भएको भन्ने देखिन आयो। अतः अध्यादेशमा उपरोक्त प्रावधान थप गरी स्वीकृत गर्ने सम्बन्धमा  सरोकारवालासँग सो विषयमा छलफल हुन सक्ने अवस्था देखिंदैन। यसले  कानून निर्माणको सहभागितात्मक सिद्धान्तको गम्भीर उल्लङ्घन भएको छ।  कानून निर्माण प्रक्रियामा सम्बन्धित सरोकारवालाहरूको सहभागिता आधुनिक लोकतान्त्रिक राज्य व्यवस्थाको आधारभूत मूल्य हो। मध्यवर्ती क्षेत्रसम्बन्धी व्यवस्था अध्यादेशमा नराखी अचानक ऐनमा समावेश गर्नुले स्थानीय समुदाय, वन उपभोक्ता समूह, प्राकृतिक स्रोत व्यवस्थापनमा संलग्न संस्थाहरू र विज्ञहरूलाई आफ्नो धारणा राख्ने अवसरबाट वञ्चित गरिएको छ।  यस्तो एकतर्फी र हतारमा गरिएको कानूनी संशोधनले न केवल कानूनको वैधता र स्वीकार्यतामा प्रश्न उठाउँछ, बल्कि लोकतन्त्रको आधारभूत मूल्य र मान्यतामाथि नै आघात पुर्‍याउँछ। प्रभावकारी, न्यायपूर्ण र दिगो कानूनी व्यवस्थाका लागि सहभागितामूलक र पारदर्शी कानून निर्माण प्रक्रिया अपरिहार्य छ। (fn...समयको हिसाबगर्ने)(okcolorable***)

### ५. "अन्य उद्योग व्यवसाय" को व्यापक दायरा

प्रावधानमा "पर्यापर्यटन (ईकोटुरिजम) लगायत अन्य उद्योग व्यवसाय" भन्ने शब्दावली अत्यन्त अस्पष्ट, व्यापक र सीमारहित देखिन्छ। यो अपरिभाषित क्षेत्रले संरक्षित वनक्षेत्रमा अनियन्त्रित औद्योगिक गतिविधिहरूको मार्ग प्रशस्त गर्दछ, जसले प्राकृतिक संरक्षणको मूल भावनामाथि गम्भीर प्रहार पुर्‍याउँछ। यस्तो असीमित र अपरिभाषित प्रावधानले संरक्षित क्षेत्रभित्र अनेकौं प्रकारका उद्योगहरू स्थापित हुन सक्ने द्वार खोल्नेछ। संरक्षित क्षेत्रहरू प्राकृतिक सम्पदा, जैविक विविधता र पारिस्थितिकीय प्रणालीहरूको संरक्षण गर्ने उद्देश्यले स्थापित गरिएका हुन्। तर यस्तो अस्पष्ट कानुनी भाषाले यी क्षेत्रहरूलाई प्रचण्ड औद्योगीकरणको चपेटामा पार्न सक्छ। यस्तो व्यवस्थाले प्रकृति संरक्षणको मूल उद्देश्यमाथि नै प्रहार गर्न सक्दछ। 

### ६. विकास र वातावरणबीच असन्तुलन

नेपालको संविधानको धारा ३०(३) ले  वातावरण र विकासबीच  को अपेक्षा गरेको छ। "समुचित सन्तुलन"  हाम्रो राष्ट्रको दीर्घकालीन समृद्धि र पारिस्थितिकीय स्थिरताको आधारशिला हो। वास्तवमा, विकास र वातावरणबीच "समुचित सन्तुलन" भनेको प्राकृतिक संरक्षणलाई पनि विकासको समान साझेदारको रूपमा मान्यता दिनु हो। अर्थात प्रकृतिको संरक्षण स्वयंलाई विकासको एउटा आयमको रूपमा ग्रहण गर्नु हो। उपरोक्त प्रावधानले राष्ट्रिय प्राथमिकताप्राप्त, लगानी बोर्डबाट स्वीकृत वा राष्ट्रिय गौरवका आयोजनाहरूलाई प्रकृति संरक्षणभन्दा माथि राखी विकासलाई अत्यधिक भारोत्तोलन गरी  "समुचित सन्तुलन"को संवैधानिक मार्गदर्शनलाई  अवमूल्यन गरेको छ। यसले  गर्दा राष्ट्रिय गौरवका आयोजनाहरूको नाममा संरक्षित क्षेत्रहरूमा अनियन्त्रित हस्तक्षेपले दुर्लभ जैविक विविधता, वन्यजन्तुको वासस्थान र अति संवेदनशील पारिस्थितिकीय प्रणालीहरूमा अपूरणीय क्षति पुग्न जाने देखिन्छ।


### ७. संरक्षित क्षेत्रको अखण्डता र महत्वको अवमूल्यन

राष्ट्रिय प्राथमिकताप्राप्त, लगानी बोर्डबाट स्वीकृत वा राष्ट्रिय गौरवका आयोजनाहरू सामान्यतया विशाल भौतिक संरचनाहरू, ठूला पूर्वाधार परियोजनाहरू र प्रभावशाली औद्योगिक प्रतिष्ठानहरू हुन्। यी आयोजनाहरूको बृहत् प्रकृति र व्यापक भौतिक उपस्थितिका कारण संरक्षित क्षेत्रको सुक्ष्म र संवेदनशील पारिस्थितिकी प्रणालीमा अकल्पनीय र अपूरणीय क्षति पुर्‍याउने अत्यधिक सम्भावना रहन्छ। संरक्षित क्षेत्रबाहिर, यस्ता मेगा-परियोजनाहरूलाई राष्ट्रिय विकासको प्रतीक, आर्थिक समृद्धिको वाहक र प्रगतिको पर्यायवाची मानिन्छ। तर पारिस्थितिकीय दृष्टिले अति संवेदनशील संरक्षित क्षेत्रहरूभित्र, यिनै आयोजनाहरूले जैविक विविधताको अपूरणीय क्षति, पारिस्थितिकीय अखण्डताको विखण्डन र प्राकृतिक सन्तुलनमा गम्भीर विचलन ल्याउन सक्छन्। यसरी संरक्षित क्षेत्रबाहिर विकासको संवाहक मानिएका परियोजनाहरू, संरक्षित क्षेत्रभित्र पारिस्थितिक विनाशका वाहक बन्दछन्।  ठूला भौतिक संरचनाहरूको निर्माणले वन्यजन्तुका वासस्थानहरू विखण्डित हुन्छन्, जसले तिनीहरूको प्राकृतिक गतिविधि, प्रजनन चक्र र आवागमन मार्गहरूमा अवरोध सिर्जना गर्छ। यसले दुर्लभ प्रजातिहरूको अस्तित्वमा प्रत्यक्ष खतरा उत्पन्न गर्दछ।  संरक्षित क्षेत्रभित्र अवस्थित अद्वितीय र सङ्कटापन्न वनस्पति तथा जीवजन्तुका प्रजातिहरू, जसको संरक्षणका लागि नै यी क्षेत्रहरू स्थापित गरिएका थिए, ठूला आयोजनाहरूको निर्माण र सञ्चालनबाट प्रत्यक्ष वा अप्रत्यक्ष रूपमा प्रभावित हुन्छन्। यो क्षति प्रायः अपूरणीय हुन्छ। संरक्षित क्षेत्रहरूले प्रदान गर्ने जल आपूर्ति नियमन, भू-क्षय नियन्त्रण, कार्बन सञ्चिति, परागसेचन, जैविक नियन्त्रण जस्ता अमूल्य पारिस्थितिक सेवाहरू औद्योगिक वा पूर्वाधार विकासका गतिविधिहरूद्वारा गम्भीर रूपमा प्रभावित हुन्छन्। ठूला औद्योगिक र पूर्वाधार परियोजनाहरूले वायु, जल, ध्वनि, माटो र प्रकाश प्रदूषण सिर्जना गर्दछन्, जसले संरक्षित क्षेत्रको प्राकृतिक पवित्रता र स्वच्छतालाई नष्ट गर्दछ। विशेषगरी जलाशयहरूमा हुने प्रदूषणले जलीय पारिस्थितिकी प्रणालीलाई अति संवेदनशील बनाउँछ। वनक्षेत्र फडानी, भूमि प्रयोग परिवर्तन र ठूला औद्योगिक गतिविधिहरूले स्थानीय जलवायुमा परिवर्तन ल्याउनुका साथै ग्लोबल वार्मिङमा योगदान पुर्‍याउँछन् जसले संरक्षित क्षेत्रको सम्पूर्ण पारिस्थितिकीलाई प्रभावित गर्दछ। बाह्य हस्तक्षेपले आक्रामक विदेशी प्रजातिहरूको प्रवेश र प्रसारलाई सहज बनाउँछ, जसले स्थानीय प्रजातिहरूलाई प्रतिस्थापित गरी पारिस्थितिक अखण्डतामा खलल पुर्‍याउँछ। ठूला आयोजनाहरूले मानवीय बसोबास, पूर्वाधार र गतिविधिहरूलाई आकर्षित गर्दछन्, जसले संरक्षित क्षेत्रमा अतिरिक्त दबाब सिर्जना गरी अतिक्रमण बढाउँछ। संरक्षित क्षेत्रहरूको प्राकृतिक सौन्दर्य र शान्त वातावरण यिनको अद्वितीय विशेषता हो, जसले पर्यटक र अनुसन्धानकर्ताहरूलाई आकर्षित गर्दछ। औद्योगिकीकरणले यस अद्वितीय विशेषतालाई नष्ट गरी पर्यटन र सांस्कृतिक महत्त्वमा ह्रास ल्याउँछ। ठूला आयोजनाहरूले यी स्रोतहरूको उपलब्धतामा परिवर्तन ल्याई स्थानीय जीविकोपार्जनमा प्रतिकूल प्रभाव पार्दछन्। संरक्षित क्षेत्रहरू स्थापना गर्दा दीर्घकालीन संरक्षणको अभिप्राय राखिएको हुन्छ। तर अल्पकालीन आर्थिक लाभका लागि यी क्षेत्रहरूमा ठूला आयोजनाहरू सञ्चालन गर्दा यो दीर्घकालीन प्रतिबद्धताको अवमूल्यन हुन्छ। वास्तवमा, संरक्षित क्षेत्रहरू प्रकृतिको अमूल्य खजाना हुन्, जसको अस्तित्व र अखण्डता सुनिश्चित गर्नु  सबैको दायित्व हो। वास्तविक दिगो विकासको मार्ग भनेकै संरक्षित क्षेत्रहरूको पूर्णता र अखण्डतालाई कायम राख्दै, तिनको बाहिर मात्र विकासका गतिविधिहरू सञ्चालन गर्नु हो।

दफा ६(१क) मा प्रयुक्त "राष्ट्रिय प्राथमिकताप्राप्त आयोजना", "लगानी बोर्डबाट स्वीकृत आयोजना" वा "राष्ट्रिय गौरवको आयोजना" जस्ता शब्दावलीहरू अत्यन्त अस्पष्ट, धुमिल र व्यापक व्याख्या गर्न सकिने खालका छन्। भलै अन्य केही कानूनहरूमा यी पदावलीहरूको परिभाषा र मापदण्ड तोकिएको होला, तर यी परिभाषाहरू अत्यन्त परिवर्तनशील र अस्थिर छन्। कार्यकारी निकायलाई जुनसुकै बेला यी परिभाषा र मापदण्ड परिवर्तन गर्ने असीमित अधिकार भएकाले यी परिभाषाहरू भोलि पनि यथावत् रहने कुनै सुनिश्चितता छैन।(okdrawback)

उक्त विधिमा "राष्ट्रिय प्राथमिकता प्राप्त आयोजना", "लगानी बोर्डका आयोजना" तथा "राष्ट्रिय गौरवका आयोजना" जस्ता अत्यन्त महत्वपूर्ण एवं व्यापक शब्दावलीहरूको सूक्ष्म, वस्तुनिष्ठ र विधिक परिभाषाको पूर्ण अभाव रहेको छ, जसले गर्दा उक्त शब्दावलीहरूको स्वेच्छाचारी तथा स्वार्थपरक व्याख्या गरी संरक्षित क्षेत्रहरूको संवैधानिक संरक्षणलाई निष्प्रभावी तुल्याउँदै वन्यजन्तु वासस्थानमाथि आयोजनामूलक अतिक्रमण गर्ने अवसर प्रदान गर्ने गरी कार्यपालिकालाई अत्यधिक र असीमित स्वविवेकीय अधिकार (Excessive and Untrammelled Discretionary Power) प्रत्यायोजन गरिएको छ। यस असंवैधानिक प्रावधानले संरक्षित क्षेत्रको परिस्थितिकीय अखण्डतामाथि अपरिमेय क्षति पुर्‍याउने उच्च सम्भावना प्रबल छ।(okdrawback)



प्रस्तुत मुद्दामा, संविधानको धारा ३०(३) मा उल्लिखित "वातावरण र विकासबीच समुचित सन्तुलन" को परिप्रेक्ष्यमा राष्ट्रिय निकुञ्ज तथा वन्यजन्तु संरक्षण ऐन, २०२९ को धारा ६(१क) अन्तर्गत संरक्षित क्षेत्रहरूमा आयोजना सञ्चालन गर्न "नेपाल सरकारले तोकिए बमोजिम स्वीकृति दिन सक्नेछ" भन्ने प्रावधानमा "तोकिए बमोजिम" शब्दावलीले विधायिकाको विधायिकी अधिकार कार्यपालिकालाई अनुचित प्रत्यायोजन गरेको देखिन्छ; संविधानको धारा ५७ अनुसार राज्यशक्तिको प्रयोग संविधान र कानून बमोजिम हुनुपर्ने हुँदा र धारा ५१(छ) अनुसार वातावरण संरक्षण राज्यको नीति हुनुको साथै धारा ३० अनुसार स्वच्छ वातावरणमा बाँच्न पाउने हक प्रत्येक नागरिकको मौलिक हक भएकोले, यस्तो गम्भीर र महत्वपूर्ण विषयमा "समुचित सन्तुलन" का आधार, मापदण्ड, प्रक्रिया र सीमाहरू स्पष्ट रूपमा विधायिकी कानूनमा नै परिभाषित र निर्धारित हुनुपर्ने अपरिहार्यता रहन्छ; अतः अस्पष्ट र अनिर्दिष्ट प्रत्यायोजन माध्यमबाट कार्यपालिकालाई अत्यधिक स्वविवेकीय अधिकार सम्पन्न गराउने उक्त प्रावधान कानूनी निश्चितता, यथोचित प्रक्रिया, शक्ति पृथकीकरण र विधिको शासनको सिद्धान्त विपरीत छ। "विधायिकाले कानून बनाई प्रत्यायोजन गरेका अधिकारको प्रयोग गर्दा सारवान विषयमा स्पष्ट मापदण्ड र आधार निर्धारित गरिनुपर्छ।(okdrawback)

"उचित सन्तुलन" मुख्यतया आर्थिक सूचकांकहरू भन्दा पनि पारिस्थितिकीय सूचकांकहरू मार्फत मापन गरिनुपर्छ, जसले प्रकृतिका मापदण्डहरूलाई संवैधानिक अनुपालनको केन्द्रमा राख्छ। यो संरचनाले के सङ्केत गर्छ भने यदि वातावरणीय क्षति स्वीकार्य सीमा भन्दा बढी भएमा विकासलाई उल्टाउन सकिने गरी डिजाइन गरिनुपर्छ - यो अनुकूलन विकासको लागि एक संवैधानिक आवश्यकता हो।(okdrawback)

"राष्ट्रिय गौरव" वा "राष्ट्रिय प्राथमिकता" जस्ता भावनात्मक शब्दावलीको प्रयोग गरेर जुनसुकै आयोजनालाई यस श्रेणीमा पार्न सकिने भएकाले यो प्रावधान अत्यन्त दुरुपयोगयोग्य छ। यस्ता अस्पष्ट शब्दावलीको आडमा वातावरणीय विनाशकारी आयोजनाहरूलाई अनुमति दिन सकिने भएकाले यी प्रावधानहरू स्वच्छ वातावरणको हकमाथि खुला आक्रमण हुन्।(okdrawback)

दफा ६(१क) को अन्त्यमा प्रयुक्त "नेपाल सरकारले तोकिए बमोजिम स्वीकृति दिन सक्नेछ" भन्ने वाक्यांश कानूनी अनिश्चितता र स्वविवेकीय निर्णयको चरम उदाहरण हो। "तोकिए बमोजिम" भन्ने अस्पष्ट शब्दावलीले स्वीकृतिको प्रक्रिया, मापदण्ड र आवश्यक सुरक्षा उपायहरू पूर्णतः अनिश्चित बनाएको छ। यस प्रावधानले वातावरणीय सुरक्षा र जैविक विविधताको संरक्षण गर्नुपर्ने संवैधानिक दायित्व भएको सरकारलाई नै संरक्षित क्षेत्रमा विकास आयोजनाहरू सञ्चालन गर्न अनुमति दिने एकल र अनियन्त्रित अधिकार प्रदान गरेको छ। यो राज्यशक्तिको अत्यधिक केन्द्रीकरण र नियन्त्रणविहीन प्रयोगको उदाहरण हो।(okdrawback)


## निष्कर्ष
यस्ता मायावी शब्दजाल बुनी संरक्षणक्षेत्रलाई क्षेतविक्षेत गर्ने परिपञ्चहरू संवैधानिक नैतिकता, वातावरणीय न्याय र अन्तरपुस्ता समन्यायको दृष्टिकोणले अस्वीकार्य रहेकोले नेपालको संविधानको मूल भावना, नागरिकको मौलिक हक र प्राकृतिक सम्पदाको दिगो संरक्षणको मार्ग प्रशस्त गर्न बदर घोषित गरिनुपर्ने देखिन आयो।(okdrawback)

माथि उल्लिखित कानूनी विसङ्गतिहरूको विश्लेषणबाट राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ६(१क) को प्रावधान नेपालको संविधानसँग स्पष्ट असङ्गति राख्दछ भन्ने निष्कर्ष निस्कन्छ। यस प्रावधानले वातावरण संरक्षणको सार्वभौम सिद्धान्त, विधायिकी प्रत्यायोजनको कानूनी मान्यता, स्वविवेकीय अधिकारको सीमा, र सहभागितात्मक कानून निर्माणको आधारभूत मूल्यहरूको उल्लङ्घन गरेको देखिन्छ।

कानूनी शासनको सिद्धान्तअनुसार कुनै पनि कानून स्पष्ट, निश्चित, पूर्वानुमानयोग्य र संविधानसम्मत हुनुपर्दछ। तथापि, उक्त प्रावधानले यी सबै आधारभूत मापदण्डहरूमा उल्लेखनीय कमी देखाएको छ, जसले यसको वैधता र औचित्यमाथि गम्भीर प्रश्न उठाएको छ। यस्तो कपटपूर्ण र दोहोरो मापदण्डयुक्त कानूनी व्यवस्थाले न त लगानीकर्ताको दीर्घकालीन हित सुनिश्चित गर्दछ, न त राज्यको प्राकृतिक सम्पदा र पर्यावरणीय संवेदनशीलताप्रतिको प्रतिबद्धतालाई नै समर्थन गर्दछ।

समग्रमा, यस्तो विसङ्गतिपूर्ण कानूनी व्यवस्थाले राज्यको प्राकृतिक सम्पदा तथा जैविक विविधताको संरक्षणप्रतिको संवैधानिक दायित्वलाई कमजोर बनाउनुका साथै वातावरण संरक्षण र दिगो विकासबीचको सन्तुलनलाई अस्त-व्यस्त पार्ने सम्भावना राख्दछ। यस्तो असन्तुलित र दोषपूर्ण कानूनी व्यवस्थाको पुनरावलोकन गरी अमान्य र बदर घोषित गर्नु सर्वोच्च अदालतको संवैधानिक कर्तव्य हो।

राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ५क र ६(१क) ले संरक्षित क्षेत्रभित्र विकास आयोजनाहरू सञ्चालन गर्ने अनुमति दिने प्रावधानले संविधानको धारा ३०(३) को "वातावरण र विकासबीच समुचित सन्तुलन" को सिद्धान्तलाई क्षीण पार्ने र धारा ३०(१) को मौलिक हकमाथि हस्तक्षेप गर्ने खतरा रहेको छ। स्पष्ट मापदण्ड, सीमा र वातावरणीय सुरक्षाका उपायहरूको अभावमा यी प्रावधानहरू संविधानको मूल भावनासँग बाझिएको पुष्टि हुन्छ। "प्रकृति र मानव सहअस्तित्व" को अस्पष्ट र अपरिभाषित शब्दावली प्रयोग गरेर वातावरणीय हकको सारलाई कमजोर पारेको छन्। (okdrawback)

राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ६(१क) ले "तोकिए बमोजिम स्वीकृति दिन सक्ने" भन्ने अत्यधिक विवेकाधीन अधिकार कार्यपालिकालाई प्रदान गरी वातावरण र विकासबीच समुचित सन्तुलन कायम गर्ने संविधानको धारा ३०(३) को अन्तर्निहित मनसायलाई गम्भीर रूपमा उल्लङ्घन गरेको छ। वातावरण संरक्षण र विकासबीचको सन्तुलन नितान्त विधायिकी निर्णयको विषय भएकाले, यस्तो महत्त्वपूर्ण र मौलिक हकसँग सम्बन्धित मापदण्ड निर्धारण गर्ने अधिकार स्पष्ट विधायिकी मार्गदर्शन बिना कार्यपालिकालाई प्रत्यायोजित गर्नु शक्ति पृथकीकरणको सिद्धान्त विपरीत, विधायिकी डेलिगेसनको सीमा अतिक्रमण र संवैधानिक संरचनाको मर्मविपरीत छ; यस्तो प्रावधान राज्यको सर्वोच्च विधि संविधानसँग स्पष्ट बाझिएको हुँदा अमान्य र बदरभागी छन्। (okdrawback)

          
धारा ३०(३) ले "आवश्यक कानूनी व्यवस्था" गर्ने जिम्मेवारी प्रदान गरेको छ, जुन स्वभावतः विधायिकी कार्य हो। विशेषगरी "वातावरण र विकासबीच समुचित सन्तुलन" जस्तो महत्त्वपूर्ण विषयमा नीतिगत निर्णय विधायिकाले नै गर्नुपर्छ। तर दफा ६(१क) ले यो संवैधानिक अधिकार र जिम्मेवारीलाई कार्यपालिकालाई सुम्पेको छ।(okdrawback)

राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ६(१क) मा रहेको संवैधानिक विरोधाभास  केही शब्दावलीमा मात्र  सीमित नभई समग्र दफाको अवधारणा, संरचना र अन्तर्वस्तुमा अन्तर्निहित छ। व्याख्या वा  आंशिक बदरले मात्र यस दफाको मूलभूत संवैधानिक दोषहरूलाई सम्बोधन गर्न सम्भव देखिंदैन बरू उल्टै कानूनी अनिश्चितता र व्याख्यात्मक जटिलतालाई बढावा दिने देखिन्छ। दफा ६(१क) ले विधायिकी मार्गदर्शन बिना कार्यपालिकालाई संरक्षित क्षेत्रभित्र विकास आयोजना सञ्चालन गर्ने अनुमति दिने अधिकार दिएर मौलिक हकको कार्यान्वयनलाई जोखिममा पारेको छ। यसले मौलिक हकको संरक्षणमा विधायिकी अग्रसरताको अभाव देखाउँछ, जुन संविधानको प्रावधान र भावनाको विपरीत छ। विधायिकाले स्पष्ट मापदण्ड र सीमा नतोकी कार्यपालिकालाई स्वेच्छाचारी अधिकार दिँदा संरक्षित क्षेत्रहरूको अस्तित्व र उद्देश्य नै संकटमा पर्न सक्छ। यस्तो संवेदनशील विषयमा कार्यपालिकालाई बिना मापदण्ड निर्णय गर्ने अधिकार दिनु विधायिकी लापरवाही हो। (okdrawback)

धारा ६(१क) मा उल्लिखित "प्रकृति र मानव सहअस्तित्व" को अवधारणा प्रायः एक मिथक बन्छ जब ठूला विकास आयोजनाहरू संरक्षण क्षेत्रभित्र कार्यान्वयन गरिन्छन्। पूर्वाधार परियोजनाहरूले अनिवार्य रूपमा वन्यजन्तुको आवतजावतमा बाधा पुर्‍याउँछन्, प्राकृतिक बासस्थानहरू विखण्डित गर्छन्, र पारिस्थितिकी तन्त्रको संरचनामा परिवर्तन ल्याउँछन्। "सहअस्तित्व" भन्ने शब्द प्रायः वातावरणीय क्षतिलाई न्यायोचित ठहर्‍याउने एक मर्मज्ञ उपाय बन्छ। (okdrawback)

राष्ट्रिय निकुञ्ज तथा वन्यजन्तु संरक्षण ऐन, २०२९ मा लगानी सहजीकरणसम्बन्धी केही नेपाल ऐनलाई संशोधन गर्ने ऐन, २०८१ द्वारा थप गरिएका दफा ५क. र ६(१क) कानूनी भाषाको उच्च कुशलताको अभावको ज्वलन्त उदाहरण हुन्। यी प्रावधानहरूमा प्रयोग गरिएको मायावी, धूमिल र अस्पष्ट भाषाले नागरिकको मौलिक हकमाथि गम्भीर प्रहार गरेको छ। कानूनी शब्दावली स्पष्ट, अर्थपूर्ण र सटीक हुनुपर्नेमा यी प्रावधानहरूमा प्रयुक्त भाषा अस्पष्ट, बहुअर्थी र दुरूपयोगको ढोका खोल्ने खालको छ।(okdrawback)

Bonus.

"मध्यवर्ती क्षेत्रमा संघ, प्रदेश र स्थानीय तहले निर्माण गर्ने आयोजना सञ्चालन गर्न सक्नेछ" भन्ने  वाक्यांशमा अत्यधिक व्यापक, अपरिभाषित र असीमित अनुमतिको खतरा निहित छ।  यहाँ "आयोजना" भन्ने शब्दको कुनै विशिष्ट परिभाषा वा प्रकृतिको सीमाङ्कन नगरिएकोले, जुनसुकै प्रकारका आयोजनाहरू—चाहे ती संरक्षणमैत्री होउन् वा घातक औद्योगिक परियोजना सञ्चालन गर्न सकिने द्वार खुल्ला छ।  आयोजनाको आकार, क्षमता, लगानी परिमाण वा प्रभाव क्षेत्रको कुनै पनि सीमा निर्धारण गरिएको छैन। साथै आयोजनाहरू कति अवधिका लागि सञ्चालन हुने? स्थायी वा अस्थायी? यसको कुनै उल्लेख छैन।   एकछिनलाई लघु आयोजना नै लघु समयकोलागि संचालन गरिने हो भनेपनि संघ, प्रदेश र स्थानीय तहबीच कुन आयोजना कुन निकायले सञ्चालन गर्न सक्ने भन्ने स्पष्ट विभाजन छैन, जसले दोहोरो अधिकारक्षेत्र र अन्तरनिकाय द्वन्द्वको स्थिति सिर्जना गर्न सक्छ। वातावरणीय ह्रासको क्षतिपूर्तिको विषयमा तीनै सरकारले एक अर्कालाई procastinate गर्ने अवस्था हुन्छ।  एउटै मध्यवर्ती क्षेत्रमा तीनवटै तहका सरकारले छुट्टाछुट्टै आयोजनाहरू सञ्चालन गर्दा उत्पन्न हुने समग्र पर्यावरणीय प्रभावको  (cumulative effect) भयङ्कर हुनसक्ने देखिन्छ। 



संरक्षित क्षेत्रमा विकास निर्माणको नाममा गरिने हस्तक्षेपले आदिवासी-जनजातिहरूको परम्परागत रीतिरिवाज, जीवनशैली र आजीविकामा नकारात्मक प्रभाव पार्दछ। संरक्षित क्षेत्रसँग सम्बन्धित आदिवासी समुदायहरूको परम्परागत ज्ञान, सीप र प्राकृतिक स्रोतको दिगो उपयोगको अभ्यासलाई विकास निर्माणका क्रियाकलापहरूले खल्बल्याउँछन्। आदिवासी-जनजातिहरूको संरक्षित क्षेत्रसँगको आध्यात्मिक, सांस्कृतिक र जैविक सम्बन्धलाई विस्थापित गर्ने कार्य सामाजिक न्यायको सिद्धान्तविपरीत छ। संरक्षित क्षेत्रको संरक्षण र व्यवस्थापनमा आदिवासी-जनजातिको सहभागिता र परम्परागत ज्ञानको प्रवर्द्धन अपरिहार्य छ। (okindegeneous)

संरक्षित क्षेत्रभित्र र वरिपरि रहेका स्थानीय समुदायको हित भन्दा ठूला व्यावसायिक घरानाहरूलाई फाइदा पुग्ने खालका आयोजनाहरूलाई प्राथमिकता दिन सक्ने प्रावधानले सामाजिक र आर्थिक असमानता बढाउने खतरा स्पष्ट छ। प्रकृतिको आफ्नो अधिकार र मूल्य हुन्छ भन्ने पारिस्थितिकीय न्यायको सिद्धान्तलाई पूर्णतः अस्वीकार गरी प्राकृतिक सम्पदालाई केवल मानवीय शोषणको वस्तुको रूपमा हेर्ने संकीर्ण र विनाशकारी दृष्टिकोण अपनाइएको छ। (okindegeneous)



