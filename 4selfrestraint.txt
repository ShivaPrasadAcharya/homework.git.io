self restraint march 9 10pm

प्रत्यर्थीको लिखित जवाफ, सरोकारवालाहरूबाट प्रस्तुत बहस तथा पेस भएका बहसनोटहरूको सूक्ष्म अध्ययन र विश्लेषण गर्दा न्यायिक आत्मसंयमको परिधि र प्रयोग सम्बन्धमा विविध दृष्टिकोणहरू प्रस्तुत भएको पाइयो। न्यायिक आत्मसंयमका सम्बन्धमा उठाइएका ती समग्र विषयहरू र वैचारिक वैविध्यलाई  दुई विशिष्ट र अन्तरसम्बन्धित आयामहरूमा वर्गीकृत गरी विवेचना गर्न उपयुक्त देखिन आयो।  पहिलो  प्रक्रियात्मक आत्मसंयम (Procedural Self-Restraint)हो जसलाई प्रवेशस्तरीय आत्मसंयम (Entry-Level  self Restraint) पनि भन्न सकिन्छ। यस आयाम अन्तर्गत न्यायपालिकाले कुनै विवादको विषयमा प्रवेश गर्ने वा नगर्ने प्रारम्भिक निर्णय गर्दछ।  यसमा क्षेत्राधिकारीय सीमाङ्कन(Jurisdiction), राजनीतिक प्रश्नको सिद्धान्त (Political Question Doctrine), परिपक्वताको सिद्धान्त (Ripeness), विलम्ब (laches) र हकदैयाको प्रश्न (Standing) जस्ता तत्त्वहरूको विवेचना र विश्लेषण हुन्छ। प्रक्रियात्मक आत्मसंयम न्यायिक प्रक्रियाको प्रारम्भिक चरणमा देखिने आत्मसंयम हो, जसमा न्यायपालिकाले विवादको विषयवस्तुको गुण-दोषमा प्रवेश नगरी प्रक्रियागत आधारमा अधिकारक्षेत्रको प्रयोग गर्ने वा नगर्ने निर्णय गर्दछ। यस्तो निर्णय शक्ति पृथकीकरणको सिद्धान्त, अदालतको सीमित संसाधनको समुचित प्रयोग र विवादको न्यायिक निरूपणयोग्यताका आधारमा गरिन्छ। दोस्रो सारभूत आत्मसंयम (Substantive Self-Restraint) दोस्रो पक्ष सारभूत आत्मसंयम हो, जसलाई निर्णयस्तरीय आत्मसंयम (Decision-Level Restraint) पनि भन्न सकिन्छ। यस आयाम अन्तर्गत, न्यायपालिकाले विवादको विषयमा प्रवेश गरिसकेपछि, कानूनको संवैधानिकता वा वैधताबारे अन्तिम निर्णय गर्दा अपनाउने आत्मसंयम पर्दछ। यसमा संवैधानिकताको अनुमान (Presumption of Constitutionality),  कानूनको व्याख्या गर्दा  संविधानअनुकूल हुने गरी व्याख्या गर्ने प्रयास (Reasonable Interpretation), संसदको विशेषज्ञताको सम्मान (respect for legislative wisdom, integrity, competence & patriotism), कानूनको कुनै भाग असंवैधानिक भए पनि सम्पूर्ण कानूनलाई बदर नगरी केवल असंवैधानिक भागलाई मात्र अमान्य घोषित गर्ने प्रयास (Severability) जस्ता तत्त्वहरू समावेश हुन्छन्। प्रक्रियात्मक आत्मसंयमको अत्यधिक प्रयोगले न्यायिक पलायनवाद निम्त्याउन सक्छ भने सारभूत आत्मसंयमको अत्यधिक प्रयोगले संवैधानिक मूल्य-मान्यताको विसर्जन गराउन सक्छ। तसर्थ, यी दुवै प्रकारका आत्मसंयमको प्रयोग सन्तुलित र विवेकपूर्ण ढंगले गरिनु आवश्यक देखिन्छ।


IPPAN bahasnote pg 3

संवैधानिक संरक्षण भनेको  संसदीय कानूनको  संरक्षण होइन, यो त संविधानको संरक्षण हो।  सम्भव भएसम्म विधायिकी कानूनलाई असंवैधानिक घोषणा गर्नु हुँदैन भन्ने जिकीर न्यायिक संयमको नाममा संवैधानिक कर्तव्यबाट पछि हट्ने मानसिकताको प्रतिबिम्ब हो। यस्तो  न्यायिक पलायनले न्यायपालिका माथिको जनविश्वासलाई क्षय गराउँछ।  संविधानको उल्लङ्घन स्पष्ट होस् वा अस्पष्ट,  सूक्ष्म होस् वा वृहत, प्रत्यक्ष होस् वा अप्रत्यक्ष त्यो शोभनीय कुरा होइन। संविधानको अस्पष्ट र अप्रत्यक्ष उल्लङ्घन पनि उल्लङ्घन नै हो। 

संसदीय कानूनलाई "संविधानको परिधिभित्र मात्र कार्यान्वयन गर्नु" भन्ने निर्देशनको व्यावहारिक कार्यान्वयन अत्यन्त कठिन, जटिल र केही हदसम्म असम्भव छ।  जब संविधानकै दुई वा बढी धाराहरूबीच देखिने असङ्गति वा द्विविधा उत्पन्न हुन्छ, त्यस्तो अवस्थामा न्यायालयले सामञ्जस्यपूर्ण  गठन (harmonious construction)  को सिद्धान्त प्रयोग गर्दछ। यस सिद्धान्तअनुसार, संविधानलाई एकीकृत र सामञ्जस्यपूर्ण दस्तावेजको रूपमा व्याख्या गरिन्छ, जहाँ कुनै पनि धारालाई अकार्य वा निष्क्रिय बनाइँदैन। तर जब कुनै विधायिकी कानून संविधानसँग असङ्गत हुन्छ तव त्यस कानूनलाई अमान्य घोषित गर्नुअघि constitutional construction/saving construction मार्फत संविधानसम्मत हुने गरी व्याख्या गर्ने प्रयास गर्दछ र गर्नुपनि पर्दछ। तर जब कुनै कानूनको मूल उद्देश्य, प्रकृति र आधारभूत तत्त्व नै संविधानको मर्मविपरीत हुन्छ, त्यस्तो अवस्थामा संविधानसम्मत व्याख्या (constitutional construction) को सिद्धान्त आकर्षित हुन सक्दैन। विवादित लगानी सहजीकरण ऐनद्वारा निकुञ्ज ऐनमा गरिएको थप व्यवस्थाले यही अवस्था सिर्जना गरेको छ। 

निकुञ्ज ऐनको प्रस्तावना र  मूल तत्त्व  माथि नै आघात पुर्‍याएको, कानूनको भाषा, शब्द र अभिप्राय स्पष्ट रूपमा स्वच्छ वातावरणको हकको सारतत्त्व  विपरीत  देखिंएको र संविधानसम्मत व्याख्या गर्दा आमूल परिवर्तन आई  न्यायिक पुनर्लेखन (Judicial Rewriting) हुन जाने देखिन आयो।  अदालतले कानूनको व्याख्या गर्न सक्छ, तर पुनर्लेखन गर्न सक्दैन, न त विधायिकाको भूमिका ग्रहण गर्न सक्छ। अतः  उल्लेखित कानूनको सन्दर्भमा संविधानसम्मत व्याख्या सम्भव देखिन आएन। साथै असंवैधानिक कानूनलाई संवैधानिक तरिकाले कार्यान्वयन गर्न सकिँदैन र गरिनु हुँदैन। असंवैधानिक कानूनको कुनै पनि भाग वा प्रावधानको कार्यान्वयन संविधानको उल्लङ्घन नै हुन जान्छ। कुनै कानून स्पष्ट रूपमा संविधानविपरीत देखिएको अवस्थामा त्यसलाई संविधानसम्मत व्याख्याको नाममा जीवित राख्ने प्रयास संवैधानिक सर्वोच्चताको सिद्धान्त विपरीत हुन्छ। अदालतको कर्तव्य संविधानको रक्षा गर्नु हो, असंवैधानिक कानूनलाई बचाउनु होइन।अतः बहसका क्रममा  प्रत्यर्थीका तर्फबाट सुझाइएको "संविधानको परिधिभित्र मात्र कार्यान्वयन गर्नु" भनी  निर्देश गर्न सकिने भन्ने तर्क न केवल अव्यावहारिक र अकार्यान्वयनयोग्य छ, यो त संविधानको नै अन्त्येष्टि गराउने मायावी तर्कसमेत हो।


न्यायिक आत्मसंयमको बेमौसमि रट्टानले न्यायपालिकालाई निष्कृय दर्शकमा परिणत गर्दछ। संविधानको चिरहरण भएको अवस्थामा न्यायिक आत्मसंयमको ढोल पिट्दै अदालतले टुलुटुलु हेरर बस्दैन र बसेको पनि छैन। 

प्रत्यर्थीबाट jurisdiction, Standing को Question, political question , moot case , र ripeness जस्ता procedural part समेत प्रश्न उठाएको हुँदा यी विषयलाई निर्क्याौल गरेर मात्र विषयवस्तुभित्र प्रवेश गर्न मनासिव देखियो।... अतः माथि विवेचनाबाट कार्यविधिगत आत्मसंयमता प्रस्तुत गर्नुपर्ने देखिएन। विषयवस्तु भित्र प्रवेश गर्नुपर्ने नै देखियो। ... प्रत्यर्थीले  अदालतबाट निर्देशनात्मक जारी गरेर पनि निवेदक प्रकट गरेका शङ्काको दुर गर्न सकिन्छ दावीका कानून अमान्य र बदर हुनपर्ने होइन भन्ने कुरालाई पनि यस इजलासले गम्भिरतापूर्वक मनन गरेको छ। 

Minimalism (deciding case to case basis)

