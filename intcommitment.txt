intcommitment


वातावरणीय अधिकार अविच्छेद्य र अपरिहार्य आधारभूत मानव अधिकारको अभिन्न अङ्गको रूपमा प्रतिष्ठापित भइसकेको छ। संयुक्त राष्ट्रसंघीय जैविक विविधता महासन्धि, १९९२, विश्व सांस्कृतिक एवं प्राकृतिक सम्पदा संरक्षण सम्बन्धी युनेस्को महासन्धि, १९७२ तथा पक्षी र जलचर प्राणीहरूको वासस्थानका लागि अन्तर्राष्ट्रिय महत्वका सिमसार क्षेत्र संरक्षणसम्बन्धी रामसार महासन्धि, १९७१ मा प्रतिपादित प्रावधान र राज्यहरूमाथि आरोपित दायित्वहरू वातावरणीय मानव अधिकारको सार्वभौम सिद्धान्तसँग अन्योन्याश्रित रहेका छन्। बहुपक्षीय वातावरणीय सन्धि-महासन्धिका प्रावधानहरूले अन्तर्राष्ट्रिय विधिशास्त्रमा सर्वोच्च एवं विशिष्ट हैसियत (Jus Cogens status) प्राप्त गरेका हुन्छन्। अतः यी अन्तर्राष्ट्रिय महासन्धिहरूमा अभिव्यक्त प्रतिबद्धताहरूको पूर्ण सम्मान, परिपालना र कार्यान्वयन गर्नु कानूनी बाध्यता मात्र नभई प्रत्येक राज्यको परम् र अनिवार्य दायित्व (Erga Omnes obligation) हुन आउँछ, जसको उल्लङ्घन कदापि स्वीकार्य हुन सक्दैन। यी अन्तर्राष्ट्रिय महासन्धिहरूमा अभिव्यक्त प्रतिबद्धताहरूको पूर्ण सम्मान, परिपालना र कार्यान्वयन गर्नु कुनै ऐच्छिक, स्वेच्छिक वा नीतिगत विषय मात्र नभई नैतिक रूपमा बाध्यकारी तथा प्रत्येक राज्यको परम्, अविचल र अनिवार्य कर्तव्य हो। वातावरणीय अधिकारहरूको हननलाई कुनै पनि बहानामा औचित्य प्रदान गर्न सकिँदैन, न त राज्यले आफ्नो दायित्वबाट विमुख हुने छुट नै राख्दछ। तसर्थ, वातावरणीय संरक्षणसम्बन्धी यी अन्तर्राष्ट्रिय मान्यता तथा संवैधानिक प्रत्याभूतिहरूको प्रतिकूल हुने कुनै पनि विधायन, नीति वा कार्य असंवैधानिक, अमान्य र बदरयोग्य हुनेछ।