लगानी सहजीकरण सम्बन्धी केही नेपाल ऐनलाई संशोधन गर्ने ऐन, २०८१

राष्ट्रिय निकुञ्ज तथा वन्यजन्तु संरक्षण ऐन, २०२९:

प्रस्तावनाः राष्ट्रिय निकुञ्जको व्यवस्था, वन्यजन्तु र यसको वासस्थानको संरक्षण, शिकारमा नियन्त्रण र प्राकृतिक सौन्दर्यको दृष्टिकोणबाट विशेष महत्व राख्ने ठाउँहरुको संरक्षण, सम्वर्द्धन, विकास तथा उचित व्यवस्था र उपयोग गरी सर्वसाधारण जनताको सदाचार र सुविधा कायम राख्न वाञ्छनीय भएकोले,

५क. अतिसंवेदनशील क्षेत्र तोक्न सक्नेः नेपाल सरकारले आवश्यक ठानेमा राष्ट्रिय निकुञ्ज, आरक्ष वा संरक्षण क्षेत्रभित्रको कुनै क्षेत्रलाई नेपाल राजपत्रमा सूचना प्रकाशन गरी अतिसंवेदनशील क्षेत्र भनी तोक्न सक्नेछ।

तेहौं थिति ॥ ॥ बाटाका रूख राषनु भंन्या हुकुम भयो क्या अर्थले भन्या दुषी गरिव काज काम गरी थाकि आउन्या बोझा बोकी हिडन्या अरू जो कोहि वाटामा हिडन्या मानिस पनि गर्मी हुन्छ भनी छाहारी वस्न खोजछन भंना निमित्त वाटाका रूष पालनु वाटाका रूष जो काटँतछ ५ रूपैञा दंड गरि लिनु  
चौधौं थिति ॥ ॥ पध्यारामा वन पालनु रूष रूष न भया देषि जैले षोज्यो तैले पानि रहदैन सुकी जान्छ वन ढेरै फु उपधाहले षेत पनि लैजान्छ वन जान्छ ढेरै पैरो गया उपधाहा चल्छ वन न भया गृहस्तिको कौनै काम पनि चल्दैन तसर्थ पध्याराको वन जो काटला तेसलाई बक्सन भयो पनि ५ रूपैञ दंड गरि लिनु 


६(१क)
 दफा ५क. बमोजिम तोकिएको क्षेत्र बाहेक राष्ट्रिय निकुञ्ज, आरक्ष वा संरक्षण क्षेत्रभित्रको कुनै क्षेत्र वा मध्यवर्ती क्षेत्रमा प्रकृति र मानव सहअस्तित्व कायम हुने गरी राष्ट्रिय प्राथमिकताप्राप्त आयोजना, लगानी बोर्डबाट स्वीकृत आयोजना वा राष्ट्रिय गौरवको आयोजना सञ्चालन गर्न नेपाल सरकारले तोकिए बमोजिम स्वीकृति दिन सक्नेछ। मध्यवर्ती क्षेत्रमा सङ्घ, प्रदेश र स्थानीय तहले निर्माण गर्ने आयोजना सञ्चालन गर्न सक्नेछ र सम्बन्धित निकायको स्वीकृति लिई पर्यापर्यटन (ईकोटुरिजम) लगायत अन्य उद्योग व्यवसाय सञ्चालन गर्न दिन सकिनेछ ।
 
धारा ३०(१) 
प्रत्येक नागरिकलाई स्वच्छ र स्वस्थ वातावरणमा बाँच्न पाउने हक हुनेछ।

३०(२) 
वातावरणीय प्रदूषण वा ह्रासबाट हुने क्षतिबापत पीडितलाई प्रदूषकबाट कानून बमोजिम क्षतिपूर्ति पाउने हक हुनेछ।

धारा ३०(३)
राष्ट्रको विकास सम्बन्धी कार्यमा वातावरण र विकासबीच समुचित सन्तुलनका लागि आवश्यक कानूनी व्यवस्था गर्न यस धाराले बाधा पुर्‍याएको मानिने छैन।


संरक्षित क्षेत्रमा पूर्वाधार निर्माणको लागि जग्गा उपलब्ध गराउने सम्बन्धी कार्यविधि, २०८० (मिति २०८०।०९।१९) : 
यस कार्यविधिको दफा २ (क) मा "अति संवेदनशील क्षेत्र" भन्नाले संरक्षित वन्यजन्तु वा सङ्कटापन्न वन्यजन्तु तथा वनस्पतिको संरक्षण, विकास र व्यवस्थापनको दृष्टिकोणले महत्त्वपूर्ण स्थल, वन्यजन्तुको प्रमुख बासस्थान, रामसारमा सूचीकृत क्षेत्र वा ऐतिहासिक, सांस्कृतिक वा वैज्ञानिक महत्त्वको नेपाल सरकारले अति संवेदनशील क्षेत्र भनी तोकेको क्षेत्र सम्झनु पर्छ भनी राष्ट्रिय निकुञ्ज तथा वन्यजन्तु संरक्षण ऐन २०२९ ले चिन्दै नचिनेको वर्गिकरण गरेको र जसबाट संरक्षित क्षेत्र अतिसंवेदनशिल क्षेत्र र अतिसंवेदनशिलता नभएको क्षेत्रमा विभाजन भई थप खण्डीकरण हुने स्थिति सृजना गरिएको छ ।उक्त कार्यविधिको २(ख) मा “आयोजना” भन्नाले राष्ट्रिय प्राथमिकता प्राप्त आयोजना वा राष्ट्रिय गौरवको आयोजना वा लगानी बोर्डबाट स्वीकृत आयोजना सम्झनु पर्छ भनी विभिन्न परियोजनालाई संरक्षित क्षेत्र भित्र प्रवेश गर्ने बाटो खोलिएको छ र सोमा निजी क्षेत्र समेतलाई अनुमति खुल्ला गरिएको छ। उक्त कार्यविधिको दफा २(च) मा “पूर्वाधार” भन्नाले आयोजनाले निर्माण गर्ने सडक, पक्की पुल, नहर, खानेपानी, रेलमार्ग, हेलिप्याड, सुरुङमार्ग सम्झनु पर्छ र सो शब्दले विद्युत आयोजनाको हकमा आयोजनाले निर्माण गर्ने संरचना, प्रसारण लाइन र वितरण लाइनलाई समेत जनाउँछ भनि अन्य सामन्य क्षेत्रलाई जस्तै गरी संरक्षित क्षेत्रलाई विना कुनै आधार खुल्ला छोडिदिएको छ ।त्यसैले प्रस्तुत मुद्दामा उक्त कार्यविधि पनि बदर गर्न माग गरिएको छ ।

नेपालको संविधानहरूमा राज्यका नीति दायित्व र निर्देशक सिद्धान्त सम्बन्धी रहेका सान्दर्भिक व्यवस्थाहरू देहाय बमोजिम रहेको पाइयो
नेपालको संविधान, २०१९ 
१८. सिद्धान्तको प्रयोगः यस भागमा लेखिएका सिद्धान्तहरु सामान्य मार्ग प्रदर्शनका लागि हुन् र तिनलाई कुनै अदालतद्वारा लागू गरिने छैन ।
नेपाल अधिराज्यको संविधान, २०४७
२४. निर्देशक सिद्धान्त तथा नीतिहरुको प्रयोग : (१) यस भागमा लेखिएका सिद्धान्त तथा नीतिहरु कुनै अदालतबाट लागू गरिने छैनन् ।
(२) यस भागमा लेखिएका सिद्धान्त तथा नीतिहरु राज्यको क्रियाकलाप र शासन व्यवस्थाको मुख्य मार्ग निर्देशकको रुपमा रहनेछन् र देशको उपलब्ध स्रोत र साधन अनुसार कानून बनाई क्रमशः कार्यान्वयन गरिनेछ ।
नेपालको अन्तरिम संविधान, २०६३
३६. अदालतमा प्रश्न उठाउन नसकिनेः (१) यस भागमा लेखिएका विषयहरू कार्यान्वयन भए वा नभएको सम्बन्धमा कुनै अदालतमा प्रश्न उठाउन सकिने छैन ।
(२) राज्यले यस भागमा उल्लिखित सिद्धान्त तथा नीतिको कार्यान्वयन गर्न आवश्यकता अनुसार स्रोत र साधन परिचालन गर्ने वा गराउनेछ ।
नेपालको संविधान (२०७२)
४९. मार्गनिर्देशनका रूपमा रहने: (१)  यस भागमा उल्लिखित निर्देशक सिद्धान्त, नीति तथा दायित्व राज्य सञ्चालनको मार्गनिर्देशनका रूपमा रहनेछन्।
(२) राज्यले यस भागमा उल्लिखित सिद्धान्त, नीति र दायित्वको कार्यान्वयन गर्न आवश्यकता अनुसार स्रोत साधन परिचालन गर्ने गराउनेछ।
५३. प्रतिवेदन पेश गर्ने: यस भागमा उल्लिखित राज्यका निर्देशक सिद्धान्त, नीति र दायित्व कार्यान्वयनका सम्बन्धमा गरेका काम र प्राप्त उपलब्धि सहितको वार्षिक प्रतिवेदन नेपाल सरकारले राष्ट्रपति समक्ष पेश गर्नेछ र राष्ट्रपतिले त्यस्तो प्रतिवेदन प्रधानमन्त्री मार्फत संघीय संसद समक्ष पेश गर्ने व्यवस्था गर्नेछ। 
५४. अनुगमन सम्बन्धी व्यवस्था: यस भागमा उल्लिखित राज्यका निर्देशक सिद्धान्त, नीति र दायित्वको प्रगतिशील कार्यान्वयन भए नभएको अनुगमन र मूल्यांकन गर्न संघीय संसदमा कानून बमोजिम एक समिति रहनेछ।
५५. अदालतमा प्रश्न उठाउन नसकिनेः यस भागमा लेखिएका विषयहरू कार्यान्वयन भए वा नभएको सम्बन्धमा कुनै अदालतमा प्रश्न उठाउन सकिने छैन
