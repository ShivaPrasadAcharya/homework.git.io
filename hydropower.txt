hydropower march 9 2pm
IPPAN bahasnote pg 14

४. 	निकुञ्ज एवं आरक्ष लगायतका संरक्षित क्षेत्रबाहिर जलविद्युत उत्पादन लगायतका विकास आयोजनाका लागि के कस्ता सम्भाव्यताहरू पहिचान भएका छन्?
 (६% भुभागको लागि मात्र त हो नि)

वातावरणीय प्रभाव मूल्याङ्कन प्रायः आयोजना कार्यान्वयनको निश्चिततापछि मात्र गरिन्छ, जसले गर्दा यसको उद्देश्य नै परास्त हुन्छ। आयोजना प्रवर्द्धकहरूद्वारा नियुक्त परामर्शदाताहरूले गर्ने अध्ययनमा स्वार्थको द्वन्द्व देखिन्छ जसले मूल्याङ्कनको निष्पक्षतामा प्रश्न उठाउँछ। (fn...हेर्नुहोस्  निनं 10204 मा EIA लाई अमान्य गरिएको छ) त्यसैगरी, आयोजनाको वातावरणीय अनुगमन पनि प्रभावकारी भएको पाइँदैन। राष्ट्रिय प्राथमिकताप्राप्त र राष्ट्रिय गौरवका आयोजनाहरूमा विकासको नाममा वातावरणीय मापदण्डहरू खुकुलो पार्ने प्रवृत्ति विश्वभर देखिन्छ। नेपालमा पनि यस्ता आयोजनाहरूमा प्रायः "छिटो र सहज" स्वीकृतिको बाटो खोजिन्छ, जसले वातावरणीय सुरक्षा मापदण्डलाई कमजोर बनाउँछ।


“विकासको एकाङ्की नाममा अन्धाधुन्द वातावरणीय विनास स्वीकार्य विषय बन्न सक्दैन र वातावरण र विकास बीच समुचित सन्तुलन हुनु आवश्यक हुन्छ"। वरिष्ठ अधिवक्ता प्रकाशमणी शर्मा समेत वि. प्रधानमन्त्री तथा मन्त्रिपरिषदको कार्यालय समेत (उत्प्रेषणः ०७६-WF-०००६, वृहत पूर्णइजलास)
संरक्षित क्षेत्र भित्र जलविद्युत्, पर्यटन, वा अन्य व्यावसायिक प्रयोजनका लागि लगानी गर्नु अत्यन्तै अपवादस्वरूप विचार गरिनुपर्ने अन्तिम विकल्प (last resort) मात्र हुन सक्छ, तर जलविद्युत निर्माणको पहिलो प्राथमिकता (first priority) नै संरक्षित क्षेत्र हुनु अस्वीकार्य छ। संरक्षित क्षेत्रलाई बनाउनु सर्वथा अनुचित, असंवैधानिक तथा अस्वीकार्य मान्नु पर्दछ। संरक्षित क्षेत्रबाहिर नै परियोजना सञ्चालनका व्यवहारिक एवं आर्थिक रूपमा साध्य विकल्पहरू उपलब्ध रहेको अवस्थामा, मूल्यवान् जैविक विविधता, दुर्लभ वन्यजन्तुको अनुपम वासस्थान, सुदीर्घकालीन पारिस्थितिकीय सन्तुलन तथा वातावरणीय स्थायित्वलाई तात्कालिक आर्थिक लाभका निमित्त गम्भीर जोखिममा पार्दै संरक्षित क्षेत्रभित्र निर्माण कार्यलाई प्राथमिकीकरण गर्नु न केवल संविधानप्रदत्त प्राकृतिक वातावरण संरक्षणसम्बन्धी मौलिक हकको प्रत्यक्ष अतिक्रमण हो, अपितु राज्यको संरक्षणात्मक दायित्व पालनामा अक्षमता प्रदर्शन गर्ने अक्षम्य चूक र भावी पुस्ताप्रतिको अविवेकपूर्ण घोर अन्याय समेत हुनेछ।

सरोकारवालाको बहसनोट हेर्दा ... सरोकारवालाई संरक्षण क्षेत्रको अक्षुणता र  राष्ट्रहित भन्दा पनि आफ्नो व्यापारिक हित केन्द्रीत रहेको देखिन्छ। (विस्तृत गर्ने )

प्राकृतिक सम्पदाको विनाश र जैविक विविधताको बलिदानबाट सस्तो लगानीमा अल्पकालिन व्यवसायिक लाभ र  मुनाफा लिन खोज्‍नु अक्षम्य छ। संरक्षित क्षेत्र बाहिरका स्थानहरूमा विकास निर्माण गर्न सकिने अनेकौँ विकल्पहरू खोजी र प्रयोग नगरी संरक्षित क्षेत्रको पारिस्थितिकीय अखण्डतामाथि आघात पुर्‍याउने रणनीति अपनाइनु वर्तमान र भावी पुस्ताप्रतिको बेइमानी हो। उत्तम विकल्पहरूको खोजी र अन्वेषण गरी सर्वोचित विकास पथको अनुशरण गर्नु आजको आवश्यकता हो।

लक्ष्य अनुसार 40000 MW  विद्युत उत्पादन हुँदा निकुञ्ज क्षेत्र प्रयोग गर्नुको कुनै विकल्प नै छैन भनी लिखित जवाफ एवं बहसनोटमा समेत उल्लेख भएको पाइयो।   प्रत्यर्थीहरूले प्रस्तुत गरेको उक्त  तर्क कुनै विस्तृत अध्ययन, तथ्यांक वा वैज्ञानिक प्रमाणमा आधारित भएको देखिंदैन।  संरक्षित क्षेत्रभन्दा बाहिरका सम्भावनाहरू  पूर्ण रूपमा उपयोग गरिसकिएको छ भनी प्रत्यर्थीले खण्डन गर्न सकेको अवस्था पनि छैन।

प्रथमतः प्रत्यर्थीहरूले प्रस्तुत गरेको वार्षिक ४ खर्ब २० अरब राजस्वको आंकडा अत्यन्त सतहि अतिशयोक्तिपूर्ण, अवैज्ञानिक र कुनै ठोस अध्ययनमा आधारित छैन। यो अध्ययन न त राष्ट्रिय योजना आयोगबाट प्रमाणित छ, न त कुनै स्वतन्त्र विशेषज्ञ संस्थाद्वारा पुष्टि गरिएको छ। यस्तो आकर्षक तर अप्रमाणित आर्थिक प्रतिफलको जिकिर "संरक्षित क्षेत्र अतिक्रमण" को औचित्य पुष्टि गर्न गरिएको कपटपूर्ण प्रयास मात्र हो। द्वितीयतः प्रत्यर्थीहरूले भारत र बंगलादेशसँग विद्युत व्यापार सम्झौताको वर्तमान स्थिति, विद्युत खरिद-बिक्री दर, अन्तर्राष्ट्रिय विद्युत बजारको अनिश्चितता र प्रसारण लाइन क्षमता जस्ता महत्त्वपूर्ण पक्षहरूको विश्लेषण नै नगरी अत्यन्त सामान्यीकृत र अतिरञ्जित निष्कर्ष निकालेको देखिन्छ। यस्तो अपरिपक्व विश्लेषणले न्यायिक निर्णयलाई दिशानिर्देश गर्न सक्दैन। तृतीयतः संरक्षित क्षेत्रको जैविक विविधता, पारिस्थितिक प्रणाली, जलवायु नियन्त्रण, औषधीय वनस्पति, पर्यटन आकर्षण र धार्मिक-सांस्कृतिक महत्त्वको आर्थिक मूल्यांकन गर्दा, यी क्षेत्रहरूको वार्षिक आर्थिक योगदान प्रत्यर्थीहरूले दावी गरेको रकमभन्दा अत्यधिक बढी रहेको कुरा सहजै अनुमान लगाउन सकिन्छ। वातावरणको अपरिवर्तनीय क्षति र जैविक विविधताको नोक्सानीको मूल्य कुनै पनि तात्कालिक आर्थिक लाभभन्दा अत्यधिक बढी हुने देखिंदा प्रत्यर्थीहरूको वित्तीय र व्यापारिक लाभको अतिरञ्जित दावीको आधारमा संरक्षित क्षेत्रको प्रयोग गर्न अनुमति दिइनु  वाञ्छनीय देखिंदैन।

The Sardar Sarovar Dam in Gujarat is the largest and most controversial of these projects.
In 1985, the World Bank agreed to finance a portion of the project.
In 1993, the World Bank withdrew support following an independent review that found serious issues with resettlement plans.
The project began in the 1960s but faced significant delays due to social and environmental concerns. The dam was eventually completed in 2017, with its height reaching the planned 138.68 meters.
परियोजना शुरु हुँदा भारतमा वातावरणीय नियम कमजोर थिए

conservation area भित्रै निर्माण गरिएको भन्ने कुरासँग सम्बन्धित नरहेको। संरक्षणक्षेत्र बाहिर भौतिक विकाससँग कुनै निवेदनपत्रमा कुनै प्रश्न उठाएको अवस्था पनि छैन।  दावी पनि नरहेको र सो सम्बन्धमा निवेदकले 
सरदार सरोवर बाँध (सरदार ड्याम) भारतको कुनै औपचारिक संरक्षित क्षेत्र (जस्तै राष्ट्रिय निकुञ्ज, वन्यजन्तु अभयारण्य, वा संरक्षित वन) भित्र निर्माण गरिएको थिएन। यो बाँध गुजरातको नर्मदा जिल्लामा नर्मदा नदीमा बनाइएको हो। हालाँकि, बाँधले अत्यधिक जैविक विविधता भएको क्षेत्र र महत्वपूर्ण वन क्षेत्रलाई प्रभावित गरेको थियो।

बाल्कन प्रायद्वीपमा केही संरक्षित क्षेत्रभित्र जलविद्युत आयोजनाहरू निर्माण गरिए पनि ती अत्यन्तै विवादित रहेका छन्। ती आयोजनाहरू "सफल उदाहरण" को रूपमा लिइनु भन्दा पनि "चेतावनीका उदाहरण" को रूपमा हेरिनु उचित हुनेछ। आत्महत्या र दुर्घटनाको अनुभव अरूबाट सिक्ने हो, आफैले गरेर सिक्ने होइन भनेजस्तै  बाल्कन प्रायद्वीपको अनुभवले हामीलाई संरक्षित क्षेत्रहरूभित्र जलविद्युत विकासको आत्मघाती बाटोबाट टाढा रहन सिकाउँछ। हामीले अरूका गल्तीहरूबाट सिकेर, दिगो विकासको बाटोमा अघि बढ्न सक्छौं जसले भविष्यका पुस्ताहरूका लागि पनि हाम्रो प्राकृतिक सम्पदा र पर्यावरणको संरक्षण गर्दछ।

संरक्षित क्षेत्र भित्र जलविद्युत्, पर्यटन, वा अन्य व्यावसायिक प्रयोजनका लागि लगानी गर्नु अत्यन्तै अपवादस्वरूप विचार गरिनुपर्ने अन्तिम विकल्प (last resort) मात्र हुन सक्छ, तर जलविद्युत निर्माणको पहिलो प्राथमिकता (first priority) नै संरक्षित क्षेत्र हुनु अस्वीकार्य छ। संरक्षित क्षेत्रलाई बनाउनु सर्वथा अनुचित, असंवैधानिक तथा अस्वीकार्य मान्नु पर्दछ। संरक्षित क्षेत्रबाहिर नै परियोजना सञ्चालनका व्यवहारिक एवं आर्थिक रूपमा साध्य विकल्पहरू उपलब्ध रहेको अवस्थामा, मूल्यवान् जैविक विविधता, दुर्लभ वन्यजन्तुको अनुपम वासस्थान, सुदीर्घकालीन पारिस्थितिकीय सन्तुलन तथा वातावरणीय स्थायित्वलाई तात्कालिक आर्थिक लाभका निमित्त गम्भीर जोखिममा पार्दै संरक्षित क्षेत्रभित्र निर्माण कार्यलाई प्राथमिकीकरण गर्नु न केवल संविधानप्रदत्त प्राकृतिक वातावरण संरक्षणसम्बन्धी मौलिक हकको प्रत्यक्ष अतिक्रमण हो, अपितु राज्यको संरक्षणात्मक दायित्व पालनामा अक्षमता प्रदर्शन गर्ने अक्षम्य चूक र भावी पुस्ताप्रतिको अविवेकपूर्ण घोर अन्याय समेत हुनेछ।


"हाम्रो लगानी के हुने" भन्ने विलौना पारिस्थितिकीय संवेदनशीलताको तुलनामा महत्त्वहीन छ। निजी लगानीकर्ताले व्यावसायिक जोखिम बोकेरै लगानी गर्ने हो। जोखिमरहित व्यवसाय कहिल्यै हुँदैन। जोखिम न्यूनीकरणको नाममा प्राकृतिक सम्पदाको विनाशलाई न्यायोचित ठहर्‍याउन मिल्दैन। लगानीकर्ताले आफ्नो व्यावसायिक योजना बनाउँदा प्राकृतिक संरक्षणको अवरोधलाई समेत विचार गर्नुपर्दछ। कसैको लगानीको सुरक्षाको नाममा भावी पुस्ताको पारिस्थितिकीय अधिकार कुल्चिन मिल्दैन। कसैको लगानीको सूरक्षा गर्न प्राकृतिक सम्पदाले दुष्परिणाम भोग्न सक्दैन। देशको विकासभन्दा पनि नाफा र लगानी नै केन्द्रविन्दुमा रहेको पाइयो।

व्यक्तिगत पुँजीनिवेशको सुरक्षाको सङ्कीर्ण स्वार्थमा भावी पुस्ताको अपहरणीय पारिस्थितिकीय अधिकारमाथि अतिक्रमण अक्षम्य अपराध हो। कुनै पनि व्यक्ति वा समूहको लगानीको संरक्षणको नाममा प्राकृतिक सम्पदाले विनाशकारी दुष्परिणाम सहन गर्न बाध्य हुनुपर्दैन। प्रायः राष्ट्रिय विकासको ढोल पिट्दै प्रस्तुत गरिने आयोजनाहरूमा प्राथमिक लक्ष्य व्यक्तिगत नाफा र पुँजीगत प्रतिफल मात्र केन्द्रबिन्दुमा रहेको प्रष्ट परिलक्षित हुन्छ। यस्तो अनुदार, अल्पकालीन र आत्मकेन्द्रित दृष्टिकोणले दीर्घकालीन पारिस्थितिकीय अखण्डतालाई क्षत-विक्षत पार्दछ।अतः पारिस्थितिकीय न्यायको सन्दर्भमा निजी लगानीकर्ताको स्वार्थभन्दा वर्तमान तथा भावी पुस्ताको संरक्षित वातावरणमा जीवनयापन गर्ने अधिकार सर्वोपरि रहनुपर्दछ, जसको अभावमा कुनै पनि आर्थिक प्रगति निरर्थक र औचित्यहीन सिद्ध हुनेछ।

लगानीकर्ताको चासो राष्ट्रिय हित नभइ लगानी रहेको प्रष्ट छ, राष्ट्रिय हितलाई भन्दा लगानी र मुनाफालाई उच्च प्राथमिकता दिने लगानिकर्ताले प्रकृति र मानव सहअस्तित्व कायम हुने गरी विकासको कार्य गरिदेलान् भनेर कसरी पत्याउने।

संरक्षण क्षेत्रहरू  विकासका जीवित उदाहरण हुन्

मानव जातिको प्रकृतिमाथिको नियन्त्रणात्मक आधिपत्य, अतिरिक्त मुनाफा र अन्धभक्तिपूर्ण उपभोक्तावादी दृष्टिकोणबाट उत्पन्न यस विकृत चिन्तनले प्राकृतिक सम्पदाको अपरिमित क्षति निम्त्याउँछ। आर्थिक विकासको छद्म आवरणमा प्राकृतिक संरक्षणको महत्त्वलाई  निस्तेज तुल्याउने प्रवृत्तिले पारिस्थितिकीय संकटलाई  तीव्रता प्रदान गर्दछ। यस्तो विचारधारा संवैधानिक मूल्य-मान्यता, प्राकृतिक न्यायको सिद्धान्त र भावी पुस्ताप्रतिको उत्तरदायित्वको सर्वथा विपरीत रहेको प्रष्ट छ। अतः प्राकृतिक संवहनीयताको सन्तुलनलाई विचलित पार्ने कुनै पनि विकासमुखी नीति वा कार्यक्रम दीर्घकालिन रूपमा अविवेकपूर्ण, अन्यायपूर्ण र प्रकृति विरुद्धको अपराधिक कार्य सिद्ध हुन सक्छ। अन्तरराष्ट्रिय र क्षेत्रीय आर्थिक विकासको परिधिमा संरक्षित क्षेत्रमा हस्तक्षेप गर्न सकिन्छ भन्ने तर्क अन्तरराष्ट्रिय प्रतिबद्धताको चरम अपव्याख्या हो। नेपालले हस्ताक्षर गरेका जैविक विविधता महासन्धि, पेरिस जलवायु सम्झौता, रामसार महासन्धि लगायत विश्वव्यापी दस्तावेजहरूले संरक्षित क्षेत्रमा विकासका नाममा हस्तक्षेप गर्ने अधिकार प्रदान गर्दैनन्।  अन्तरराष्ट्रिय र क्षेत्रीय परिवेशले वातावरणीय संरक्षणको गहिरो दायित्व थप्छ, त्यसलाई खण्डित गर्ने अधिकार प्रदान गर्दैन। अन्तरराष्ट्रिय विकासको प्रवाहमा बगेर संरक्षित क्षेत्रमा हस्तक्षेप गर्नु अन्तरराष्ट्रिय प्रतिबद्धता र कानूनको अवमूल्यन र उल्लङ्घन हो। (ok)

ऊर्जाका स्रोत वा पर्यटन प्रवर्द्धनलाई अघि बढाउने नाममा वातावरणीय सन्तुलन भत्काउनु दीर्घकालीन रूपमा नेपालको आर्थिक, सामाजिक र पारिस्थितिकीय सुरक्षाका लागि घातक हुन सक्छ। ठूला परियोजनाहरू आवश्यक हुनसक्छन् तर तिनले संविधान प्रदत्त वातावरणीय अधिकार तथा जैविक विविधता संरक्षणका सिद्धान्तहरू उल्लंघन गर्न सक्दैनन्। जब संविधान र कानूनी व्यवस्थाहरूले नै वातावरणीय संवेदनशीलता कायम राख्न खोज्छन् तव अदालतलाई "विकास विरोधी" भनी भाष्य सिर्जना गर्नुको कुनै तुक छैन। जब कुनै विकास योजनाले संविधान प्रदत्त मौलिक अधिकार, प्राकृतिक स्रोतको दीगो उपयोग, तथा अन्तर्राष्ट्रिय दायित्वहरूसँग मेल खाँदैन भने त्यसलाई रोक्नु न्यायालयको बाध्यकारी कर्तव्य हो।(ok)

वातावरण र विकासलाई द्वन्द्वात्मक द्विभाजनमा प्रस्तुत गरी पारिस्थितिकीय संरक्षणको अनिवार्यताबाट विमुख हुने तर्क अदूरदर्शी, विपथगामी र संविधानको मूल्यमान्यता विपरीत छ। भावी पुस्ताको लागि पनि वर्तमानमा गरिने  भौतिक विकास आवश्यक र अनिवार्य छ भन्ने नाममा प्राकृतिक सम्पदाको विनाशलाई न्यायोचित ठहर्‍याउन मिल्दैन। आज राष्ट्रिय निकुञ्ज र संरक्षित क्षेत्रमा विकास निर्माणको नाममा गरिने हस्तक्षेपले भावी पुस्तालाई असंख्य प्रजातिको विलुप्ति, जैविक विविधताको क्षय र पारिस्थितिकीय असन्तुलनको विरासत दिनेछ।  प्रत्येक पुस्ताले परपुस्तालाई सुरक्षित र सन्तुलित पर्यावरण हस्तान्तरण गर्नुपर्ने अन्तरपुस्ता दायित्व बोक्छन्। वर्तमान पुस्ताले आफ्नो क्षणिक स्वार्थका लागि भावी पुस्ताको प्राकृतिक सम्पदामाथिको अधिकारलाई कुण्ठित पार्ने पाउँदैनन् भन्ने नै अन्तरपुस्ता समन्याय सिद्धान्तको मुल  मर्म पनि यहि हो। (okuv)

संरक्षित क्षेत्रमा विकास निर्माणको अनुमति दिने निर्णय सरकारको विशेषाधिकार हो भन्ने तर्क सार्वजनिक विश्वासको सिद्धान्तको विरुद्ध छ। सरकार प्राकृतिक सम्पदाको मालिक होइन, न्यासी मात्र हो। (fn...) संरक्षित क्षेत्रहरू वर्तमान र भावी पुस्ताका लागि सार्वजनिक न्यासको रूपमा व्यवस्थित गरिएका हुन्। सरकारको निर्णय गर्ने अधिकार निसर्त छैन।  यसले पर्यावरणीय सन्तुलन र भावी पुस्ताको हितलाई उल्लङ्घन गर्ने निर्णय लिन सक्दैन। सरकारको विशेषाधिकारको नाममा अन्तरपुस्ता न्यायको सिद्धान्तलाई उल्लङ्घन गर्ने कार्य शक्तिको दुरुपयोग र जिम्मेवारीको अवहेलना हो। संरक्षित क्षेत्रहरूलाई विकासको लागि समर्पण गर्दा अल्पकालीन आर्थिक लाभ हासिल होला तर त्यसले पारिस्थितिकीय सन्तुलनमा पार्ने दीर्घकालीन प्रभावको मूल्य चुकाउन भावी पुस्ताले असमर्थ हुनेछन्। "विकास र समृद्धिका बाटो" खोज्ने नाममा प्राकृतिक संरक्षणको विसर्जन गर्नु भावी पुस्ताको पारिस्थितिकीय अधिकारमाथिको अतिक्रमण हो। स्वस्थ पारिस्थितिकीय प्रणाली बिना भौतिक विकासको कुनै सार्थकता रहँदैन। वातावरणीय विनाशद्वारा सिर्जित संकटले भौतिक विकासको प्रतिफल उपभोग गर्ने क्षमता नै समाप्त पार्दछ।  भावी पुस्ताको अपहरणीय पारिस्थितिकीय अधिकारमाथि अतिक्रमण अक्षम्य हुन्छ। अतः विनाशकारी प्रावधानहरूलाई संरक्षणको मुखुन्डो लगाएर प्रस्तुत गरिनु कपट हो। यस्ता कानूनी प्रावधानहरूले भावी पुस्ताको पारिस्थितिकीय अधिकारमाथि अतिक्रमण गर्दछन्, जो अन्तरपुस्ता न्यायको दृष्टिकोणबाट बदरयोग्य छन्।  (okuv)

"हामीले हाइड्रोपावर बनाउन अनुमति लिइसक्यौँ" भन्ने तर्क कानूनी दृष्टिकोणबाट निरर्थक छ। पहिलो, अनुमति लिइसक्यौँ भन्ने भनाइको कानूनी आधार के हो? संरक्षित क्षेत्रभित्र जलविद्युत आयोजना निर्माण गर्न अनुमति दिने कानूनी शर्त र मापदण्ड के हो? संविधानले प्रदत्त गरेको वातावरणीय अधिकारको उल्लङ्घन हुने गरी कुनै पनि प्रशासनिक निकायले स्वेच्छाचारी ढङ्गले अनुमति दिन सक्दैन। दोस्रो, अनुमति प्राप्त भए पनि त्यस्तो अनुमति संविधानसम्मत नभएको अवस्थामा न्यायिक पुनरावलोकनमार्फत बदर हुन सक्छ। निजी लगानीकर्ताहरूले प्राप्त गरेको अनुमतिको वैधानिकता संविधानको मापदण्डमा परीक्षण भइसकेको छ भन्ने विपक्षीको जिकिर रहेको अवस्था पनि छैन।

तत्काल अधिकतम लाभ प्राप्तिको लालसामा "राष्ट्रिय गौरवको आयोजना" नामक हस्तक्षेपद्वारा यी क्षेत्रहरूको अखण्डता भङ्ग गर्नु सुनका अण्डा दिने हाँसलाई काटेर सबै अण्डा एकैपटक निकाल्न खोज्नु सरह विवेकहीन र अपरिपक्व निर्णय हुनेछ, जसले न केवल वर्तमान पुस्ताको लागि संरक्षित जैविक सम्पदालाई क्षति पुर्‍याउनेछ, अपितु आगामी पुस्ताहरूको प्राकृतिक अधिकारलाई समेत अतिक्रमण गर्नेछ।

जैविक विविधताको अद्वितीय भण्डार, पारिस्थितिकीय सेवाको स्रोत, र राष्ट्रिय पहिचानको प्रतीकका रूपमा स्थापित यी संरक्षण क्षेत्रहरू एकपटक विनाश भएपश्चात पुनर्स्थापित गर्न असम्भव वा असाध्य दुष्कर हुने र आगामी पुस्ताका लागि अपूरणीय क्षति हुने हुँदा, कुनै पनि विकासात्मक हस्तक्षेपको निर्णय लिँदा सम्पूर्ण वैकल्पिक उपायहरूको पर्याप्त अध्ययन-अनुसन्धान, पारदर्शी मूल्याङ्कन, र दीर्घकालीन परिणामहरूको समग्र परिप्रेक्ष्यमा विश्लेषण गरिनु न्यायोचित, तार्किक र वाञ्छनीय देखिन्छ।

"तर्कसंगत प्रश्न" (rational question) उठ्न नसक्ने अवस्थामा मात्र कानून बदर गर्नुपर्ने अवधारणा न्यायिक अकर्मण्यता हो। न्यायपालिकाले संविधानको संरक्षण गर्ने क्रममा प्रारम्भिक चरणमै संवैधानिक अतिक्रमणको पहिचान गरी रोक्नुपर्दछ, न कि संवैधानिक अतिक्रमणको अन्तिम चरणसम्म प्रतीक्षा गर्नुपर्दछ। "तर्कसंगत प्रश्न" उठ्न नसक्ने अवस्थासम्म पुग्नु भनेको संविधानको अन्त्येष्टि हुनु हो, जीवनरक्षा होइन।


"सम्भव भएसम्म" असंवैधानिक घोषणा नगर्ने अवधारणा न्यायिक आत्मनिषेधको पलायनवादी विचारधारा हो। संविधानको रक्षा गर्ने दायित्व बोकेको न्यायपालिका "सम्भव भएसम्म" को संकुचित सीमामा आफूलाई आबद्ध गर्नु हुँदैन। एकातर्फ शंकायुक्त कानूनलाई औचित्यपूर्ण व्याख्याद्वारा वैधता प्रदान गर्ने सिद्धान्त न्यायिक मूल्यको विपरीत हुन्छ भने अर्कातर्फ स्पष्टरूपमा असंवैधानिक रहेको कानूनलाई औचित्यपूर्ण व्याख्याद्वारा वैधता प्रदान गर्नु न्यायिक पुनरावलोकनको अधिकारको अवमूल्यन हुन जान्छ। अदालत संविधानको अभिभावक हो अपहरणकर्ता होइन।(ok...)