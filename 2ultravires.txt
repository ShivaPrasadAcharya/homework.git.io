ultra vire march ६
जब न्यायालयले कुनै कानून संविधानविपरीत छ भन्ने निष्कर्ष निकाल्छ, त्यसपछि उक्त कानूनलाई अमान्य र बदर घोषित गर्ने कार्य  स्वविवेकमा निर्भर रहँदैन। यो अनिवार्य परिणाम हो। नेपालको संविधानको  धारा १ ले संवैधानिक सर्वोच्चताको सिद्धान्त स्थापित गर्दछ र धारा १३३(१) ले यस सिद्धान्तलाई व्यावहारिक रूपमा कार्यान्वयन गर्ने संयन्त्र प्रदान गर्दछ। संविधानको धारा १३३ को उपधार (१) को अनुपालना  सर्वोच्च अदालतको निर्विकल्प दायित्व हो।

"धर्मो रक्षति रक्षितः" जस्तो हो।
कौटिल्यको अर्थशास्त्रमा भनिएको छः "न्यायेनानुपालनं च, अन्यायेन विनाशनं च"
"जुन कार्य प्रत्यक्ष विधिबाट असाध्य छ, तत्कार्य परोक्ष विधिबाट समेत साध्य हुन सक्दैन" (Quod directum non licet, nec per obliquum licebit) - विधिशास्त्रको यस शाश्वत सिद्धान्त विपरीत प्रत्यर्थीहरूद्वारा राष्ट्रिय निकुञ्ज तथा वन्यजन्तु संरक्षण ऐन, २०२९ मा गैरसंवैधानिक रूपमा दफा ५क र दफा ६(१क) समावेश गर्न, उक्त मूल ऐनको प्रत्यक्ष संशोधन नगरी, अप्रत्यक्ष मार्गबाट तथा वस्तुतः असम्बद्ध "लगानी सहजीकरण सम्बन्धी केही नेपाल ऐनलाई संशोधन गर्ने ऐन, २०८१" को आवरणमा छद्म कानूनी प्रयास गरिएको छ। केही नेपाल ऐन, २०८१ मार्फत राष्ट्रिय निकुञ्ज तथा वन्यजन्तु संरक्षण ऐन, २०२९ मा परिवर्धित व्यवस्थाहरू यदि सोही ऐनको प्रत्यक्ष संशोधन विधिबाट समावेश गरिएको भए, ती प्रावधानहरू उक्त ऐनको प्रस्तावना, उद्देश्य, मर्म, अन्तर्निहित भावना र समग्र व्यवस्थासँग सर्वथा असङ्गत रही संरक्षित क्षेत्रसम्बन्धी मूल एवं मातृ कानूनको सारतत्व र प्रयोजन नै विलुप्त हुने अवस्था सिर्जना हुने स्पष्ट भएकोले, प्रत्यर्थीहरूद्वारा घोर असंवैधानिक अप्रत्यक्ष मार्ग अवलम्बन गरिएको तथ्य निर्विवाद छ। विधायन प्रक्रियामा "जुन कार्य प्रत्यक्ष रूपमा गर्न निषिद्ध छ, त्यस्तो कार्य परोक्ष रूपमा समेत अनुमेय हुँदैन" (What cannot be done directly cannot also be done indirectly) र यदि प्रत्यक्षतः निर्माण गर्न अवैध रहेको कानून अप्रत्यक्ष विधिबाट तर्जुमा गरिन्छ भने, त्यस्तो विधायन छद्म र कपटपूर्ण कानून (Colorable Legislation) को श्रेणीमा परी शून्य र बदरभागी हुन्छ। "छद्म विधायन त्यस्तो अवस्था हो, जहाँ विधायिकाले प्रत्यक्षतः अनुमत नभएको लक्ष्य अप्रत्यक्ष मार्गबाट प्राप्त गर्ने प्रयास गर्दछ" (Colorable legislation is when a legislature attempts to achieve something indirectly that is not permitted directly) भन्ने सर्वमान्य सिद्धान्त प्रतिष्ठापित छ। यसरी अप्रत्यक्ष रूपमा कानून निर्माण गर्दा सुव्यवस्थित मूल कानून (Well-designed Parent Legislation) को अन्तरात्मा र भाव-प्रवाहविरुद्ध, अन्य असम्बद्ध कानूनको माध्यमबाट मूल कानूनलाई नै क्षत-विक्षत पार्ने गरी संशोधन वा परिवर्तन गर्न विधिशास्त्रतः अस्वीकार्य छ। भारतीय सर्वोच्च अदालतले Association for Democratic Reforms & Anr. vs. Union of India & Ors. को मुद्दामा Electoral Bond Scheme को नाममा Finance Act, 2017 मार्फत Reserve Bank of India Act, 1934, the Representation of the People Act, 1951, the Income Tax Act, 1961 र Companies Act संशोधन गरी अप्रत्यक्ष रूपमा नागरिकको सूचनाको अधिकारमा संकुचन एवं अवरोध सिर्जना गरेकोले उक्त विधायिकी कार्य गैरसंवैधानिक ठहर गरेको नजिर दृष्टान्तनीय छ। तद्नुरूप, केही नेपाल ऐन, २०८१ मार्फत राष्ट्रिय निकुञ्ज तथा वन्यजन्तु संरक्षण ऐन, २०२९ मा परिवर्धित दफा ५क र दफा ६(१क) मा निहित प्रावधानहरू समेत छद्म र कपटपूर्ण कानून (Colorable Legislation) को विधायिकी दोषबाट ग्रसित भएकोले पूर्णतः गैरसंवैधानिक, अमान्य र बदरयोग्य हुन्छन्।

प्रत्यर्थीहरूद्वारा समर्पित लिखित प्रत्युत्तर एवं न्यायिक सुनुवाइका क्रममा प्रस्तुत बहस-जिकिरमा मूलतः रिट नं. ०७८-WF-००२५ मुद्दामा यस सम्मानित सर्वोच्च अदालतबाट प्रतिपादित फैसलाको आधारशिला उपर अवलम्बन गरी केही नेपाल ऐन, २०८१ मार्फत राष्ट्रिय निकुञ्ज तथा वन्यजन्तु संरक्षण ऐन, २०२९ मा परिवर्धित दफा ५क र दफा ६(१क) मा समाविष्ट प्रावधानहरूको वैधता प्रतिपादन गरिएको दृष्टिगोचर हुन्छ। परन्तु, उक्त रिट निवेदनको सन्दर्भमा यस सम्मानित अदालतबाट न्यायनिरोपण गर्दा स्पष्टतः उल्लेख गरिएको "संविधान र यस क्षेत्रमा सरकारले गरेको अन्तर्राष्ट्रिय प्रतिबद्धताबाट सृजित दायित्व र यस अदालतबाट भएको फैसला/आदेश एवं न्यायिक सिद्धान्तको दायराभित्र रही दीर्घकालीन रूपमा कानूनी व्यवस्था गर्नु औचित्यपूर्ण हुने" भन्ने प्रतिपादित न्यायिक सिद्धान्तको सारतत्वलाई प्रत्यर्थीहरूद्वारा पूर्णतः अवहेलना गरी संविधानको धारा ३०(१)(३), नेपाल राज्यद्वारा अनुमोदित एवं अन्तर्राष्ट्रिय प्रतिबद्धता व्यक्त गरिएका जैविक विविधता महासन्धि, विश्व सम्पदा महासन्धि तथा सिमसार संरक्षणसम्बन्धी रामसार महासन्धिहरूद्वारा आरोपित राज्यिक दायित्व र यस अदालतद्वारा स्थापित न्यायिक सिद्धान्तको सीमारेखा अतिक्रमण गरी संरक्षित क्षेत्रमा दीर्घकालीन एवं अपरिवर्तनीय प्रतिकूल प्रभाव उत्पन्न गर्ने प्रकृतिको घोर असंवैधानिक व्यवस्था प्रतिपादन गरिएको स्पष्ट छ। तसर्थ, उक्त असंवैधानिक प्रावधानहरू यस सम्मानित सर्वोच्च अदालतबाट ०७८-WF-००२५ मुद्दामा अभिव्यक्त न्यायिक निष्कर्षको परिप्रेक्ष्यमा समेत अदालतद्वारा स्थापित न्यायिक सिद्धान्त एवं न्यायिक पूर्वादेशको प्रतिकूल प्रवृत्त भएकाले अमान्य, निष्प्रभावी र बदरभागी घोषित हुनु सन्तुलित न्यायको अपरिहार्य आवश्यकता सिद्ध हुन आउँछ।

विधि निर्माणको सुविख्यात सिद्धान्त र विधायिकी न्यायशास्त्र अनुरूप संसदीय विधानमा कानूनी अन्तर्वस्तुको स्पष्टता, निश्चितता र पूर्णता अपरिहार्य तत्व हुन्, र विधायिकाद्वारा अपूर्ण, अस्पष्ट वा कंकालयुक्त विधान निर्माण गर्ने कार्यले नागरिकको विश्वासलाई कमजोर बनाउँछ र कानूनी अनिश्चितता सिर्जना गर्दछ। केही नेपाल ऐन, २०८१ मार्फत राष्ट्रिय निकुञ्ज तथा वन्यजन्तु संरक्षण ऐन, २०२९ मा अन्तःस्थापित दफा ६(१क) मा नेपाल सरकारलाई संरक्षित क्षेत्रहरूमा "राष्ट्रिय प्राथमिकता प्राप्त आयोजना, लगानी बोर्डका आयोजना वा राष्ट्रिय गौरवका आयोजना" नामक अति-अस्पष्ट, अपरिभाषित र विस्तृत वर्गीकरणका माध्यमबाट जुनसुकै प्रकृतिका औद्योगिक, व्यावसायिक र आयोजनात्मक क्रियाकलाप सञ्चालनार्थ अनुमति प्रदान गर्ने विधायिकी प्रावधान यथार्थतः कंकालयुक्त विधायन) को चरम उदाहरण प्रस्तुत गर्दछ।
उक्त विधिमा "राष्ट्रिय प्राथमिकता प्राप्त आयोजना", "लगानी बोर्डका आयोजना" तथा "राष्ट्रिय गौरवका आयोजना" जस्ता अत्यन्त महत्वपूर्ण एवं व्यापक शब्दावलीहरूको सूक्ष्म, वस्तुनिष्ठ र विधिक परिभाषाको पूर्ण अभाव रहेको छ, जसले गर्दा उक्त शब्दावलीहरूको स्वेच्छाचारी तथा स्वार्थपरक व्याख्या गरी संरक्षित क्षेत्रहरूको संवैधानिक संरक्षणलाई निष्प्रभावी तुल्याउँदै वन्यजन्तु वासस्थानमाथि आयोजनामूलक अतिक्रमण गर्ने अवसर प्रदान गर्ने गरी कार्यपालिकालाई अत्यधिक र असीमित स्वविवेकीय अधिकार (Excessive and Untrammelled Discretionary Power) प्रत्यायोजन गरिएको छ। यस असंवैधानिक प्रावधानले संरक्षित क्षेत्रको परिस्थितिकीय अखण्डतामाथि अपरिमेय क्षति पुर्‍याउने उच्च सम्भावना प्रबल छ।
प्रस्तुत रिट निवेदनमा अमान्य र बदर घोषित गर्न माग गरिएको "आयोजनाको वर्गीकरणको आधार तथा मापदण्ड, २०८०" को दफा १०(ञ) मा निजी क्षेत्रका आयोजनालाई समेत "राष्ट्रिय प्राथमिकता प्राप्त आयोजना" को रूपमा सम्बोधन गरिएको तथ्यबाट उक्त कंकाल विधियनको अमर्यादित स्वरूप स्पष्ट प्रमाणित हुन्छ। आर्थिक कार्यविधि तथा वित्तीय उत्तरदायित्व ऐन, २०७६ को दफा १७ र आर्थिक कार्यविधि तथा वित्तीय उत्तरदायित्व नियमावली, २०७७ ले अधिकार प्रत्यायोजन नै नगरिएको विषयमा विधिको शासनको प्रत्यक्ष उल्लङ्घन गरी उक्त मापदण्ड निर्माण गरिएको छ भने यस रिट निवेदनमा बदर माग गरिएको असंवैधानिक कंकाल कानूनका माध्यमबाट अपरिभाषित आयोजनाहरू अन्तर्गत जुनसुकै स्वार्थपूर्ण परियोजना समावेश गरी संरक्षित क्षेत्रको अस्मिता, अस्तित्व र संरक्षणीय मूल्यमा अपूरणीय क्षति पुर्‍याउने दुष्परिणाम अपरिहार्य छ। अतः संविधानको धारा ३०(३) द्वारा प्रत्याभूत स्वच्छ वातावरणको संरक्षणसम्बन्धी मौलिक हकको प्रत्याभूतिका निमित्त उक्त अस्पष्ट, अपूर्ण र स्वविवेकीय कंकाल कानून सर्वथा अमान्य, असंवैधानिक र बदरभागी छ।
दिगो विकास
मानव, वातावरण, र विकासबीचको अन्तरक्रिया, अन्तरसम्बन्ध, र अन्तरविरोधको विवेकपूर्ण समायोजन नै दीगो विकास हो। यसले अन्तरवर्गीय, अन्तरपुस्तीय, अन्तरप्रजातीय, र अन्तरक्षेत्रीय न्यायलाई सुनिश्चित गर्दै, समतामूलक र सन्तुलित भविष्यको आधारशिला तयार गर्छ। समकालीन विश्वमा दीगो विकास केवल एक नीति दस्तावेज मात्र होइन, यो त सभ्यताका लागि अपरिहार्य मार्गचित्र हो, जसमा हरेक राष्ट्र स्वेच्छिक वा बाध्यात्मक रूपमा प्रतिबद्ध भएका छन्।

संरक्षित क्षेत्रको core area भित्र लगानी गर्ने हदसम्म अमान्य र बदर हुने।

यो ऐनले संरक्षण क्षेत्रहरूको स्थापना र व्यवस्थापनको कानूनी ढाँचा प्रदान गर्दछ, जसले वातावरण संरक्षणको लक्ष्य हासिल गर्न खोज्छ।

यी सबै कारणले गर्दा यो विभाजन पारिस्थितिकीय सिद्धान्त, संरक्षण मूल्य र कानूनी आधारमा औचित्यपूर्ण छैन र यो colorable legislation हो। यहाँ विधायिकाले वैध उद्देश्य देखाएर अवैध लक्ष्य हासिल गर्न परोक्ष  र छद्म रूपमा संवैधानिक सीमाहरू नाघ्ने प्रयास गरेको छ।


"धर्मो रक्षति रक्षितः" जस्तो हो।
कौटिल्यको अर्थशास्त्रमा भनिएको छः "न्यायेनानुपालनं च, अन्यायेन विनाशनं च"
"जुन कार्य प्रत्यक्ष विधिबाट असाध्य छ, तत्कार्य परोक्ष विधिबाट समेत साध्य हुन सक्दैन" (Quod directum non licet, nec per obliquum licebit) - विधिशास्त्रको यस शाश्वत सिद्धान्त विपरीत प्रत्यर्थीहरूद्वारा राष्ट्रिय निकुञ्ज तथा वन्यजन्तु संरक्षण ऐन, २०२९ मा गैरसंवैधानिक रूपमा दफा ५क र दफा ६(१क) समावेश गर्न, उक्त मूल ऐनको प्रत्यक्ष संशोधन नगरी, अप्रत्यक्ष मार्गबाट तथा वस्तुतः असम्बद्ध "लगानी सहजीकरण सम्बन्धी केही नेपाल ऐनलाई संशोधन गर्ने ऐन, २०८१" को आवरणमा छद्म कानूनी प्रयास गरिएको छ। केही नेपाल ऐन, २०८१ मार्फत राष्ट्रिय निकुञ्ज तथा वन्यजन्तु संरक्षण ऐन, २०२९ मा परिवर्धित व्यवस्थाहरू यदि सोही ऐनको प्रत्यक्ष संशोधन विधिबाट समावेश गरिएको भए, ती प्रावधानहरू उक्त ऐनको प्रस्तावना, उद्देश्य, मर्म, अन्तर्निहित भावना र समग्र व्यवस्थासँग सर्वथा असङ्गत रही संरक्षित क्षेत्रसम्बन्धी मूल एवं मातृ कानूनको सारतत्व र प्रयोजन नै विलुप्त हुने अवस्था सिर्जना हुने स्पष्ट भएकोले, प्रत्यर्थीहरूद्वारा घोर असंवैधानिक अप्रत्यक्ष मार्ग अवलम्बन गरिएको तथ्य निर्विवाद छ। विधायन प्रक्रियामा "जुन कार्य प्रत्यक्ष रूपमा गर्न निषिद्ध छ, त्यस्तो कार्य परोक्ष रूपमा समेत अनुमेय हुँदैन" (What cannot be done directly cannot also be done indirectly) र यदि प्रत्यक्षतः निर्माण गर्न अवैध रहेको कानून अप्रत्यक्ष विधिबाट तर्जुमा गरिन्छ भने, त्यस्तो विधायन छद्म र कपटपूर्ण कानून (Colorable Legislation) को श्रेणीमा परी शून्य र बदरभागी हुन्छ। "छद्म विधायन त्यस्तो अवस्था हो, जहाँ विधायिकाले प्रत्यक्षतः अनुमत नभएको लक्ष्य अप्रत्यक्ष मार्गबाट प्राप्त गर्ने प्रयास गर्दछ" (Colorable legislation is when a legislature attempts to achieve something indirectly that is not permitted directly) भन्ने सर्वमान्य सिद्धान्त प्रतिष्ठापित छ। यसरी अप्रत्यक्ष रूपमा कानून निर्माण गर्दा सुव्यवस्थित मूल कानून (Well-designed Parent Legislation) को अन्तरात्मा र भाव-प्रवाहविरुद्ध, अन्य असम्बद्ध कानूनको माध्यमबाट मूल कानूनलाई नै क्षत-विक्षत पार्ने गरी संशोधन वा परिवर्तन गर्न विधिशास्त्रतः अस्वीकार्य छ। भारतीय सर्वोच्च अदालतले Association for Democratic Reforms & Anr. vs. Union of India & Ors. को मुद्दामा Electoral Bond Scheme को नाममा Finance Act, 2017 मार्फत Reserve Bank of India Act, 1934, the Representation of the People Act, 1951, the Income Tax Act, 1961 र Companies Act संशोधन गरी अप्रत्यक्ष रूपमा नागरिकको सूचनाको अधिकारमा संकुचन एवं अवरोध सिर्जना गरेकोले उक्त विधायिकी कार्य गैरसंवैधानिक ठहर गरेको नजिर दृष्टान्तनीय छ। तद्नुरूप, केही नेपाल ऐन, २०८१ मार्फत राष्ट्रिय निकुञ्ज तथा वन्यजन्तु संरक्षण ऐन, २०२९ मा परिवर्धित दफा ५क र दफा ६(१क) मा निहित प्रावधानहरू समेत छद्म र कपटपूर्ण कानून (Colorable Legislation) को विधायिकी दोषबाट ग्रसित भएकोले पूर्णतः गैरसंवैधानिक, अमान्य र बदरयोग्य हुन्छन्।

प्रत्यर्थीहरूद्वारा समर्पित लिखित प्रत्युत्तर एवं न्यायिक सुनुवाइका क्रममा प्रस्तुत बहस-जिकिरमा मूलतः रिट नं. ०७८-WF-००२५ मुद्दामा यस सम्मानित सर्वोच्च अदालतबाट प्रतिपादित फैसलाको आधारशिला उपर अवलम्बन गरी केही नेपाल ऐन, २०८१ मार्फत राष्ट्रिय निकुञ्ज तथा वन्यजन्तु संरक्षण ऐन, २०२९ मा परिवर्धित दफा ५क र दफा ६(१क) मा समाविष्ट प्रावधानहरूको वैधता प्रतिपादन गरिएको दृष्टिगोचर हुन्छ। परन्तु, उक्त रिट निवेदनको सन्दर्भमा यस सम्मानित अदालतबाट न्यायनिरोपण गर्दा स्पष्टतः उल्लेख गरिएको "संविधान र यस क्षेत्रमा सरकारले गरेको अन्तर्राष्ट्रिय प्रतिबद्धताबाट सृजित दायित्व र यस अदालतबाट भएको फैसला/आदेश एवं न्यायिक सिद्धान्तको दायराभित्र रही दीर्घकालीन रूपमा कानूनी व्यवस्था गर्नु औचित्यपूर्ण हुने" भन्ने प्रतिपादित न्यायिक सिद्धान्तको सारतत्वलाई प्रत्यर्थीहरूद्वारा पूर्णतः अवहेलना गरी संविधानको धारा ३०(१)(३), नेपाल राज्यद्वारा अनुमोदित एवं अन्तर्राष्ट्रिय प्रतिबद्धता व्यक्त गरिएका जैविक विविधता महासन्धि, विश्व सम्पदा महासन्धि तथा सिमसार संरक्षणसम्बन्धी रामसार महासन्धिहरूद्वारा आरोपित राज्यिक दायित्व र यस अदालतद्वारा स्थापित न्यायिक सिद्धान्तको सीमारेखा अतिक्रमण गरी संरक्षित क्षेत्रमा दीर्घकालीन एवं अपरिवर्तनीय प्रतिकूल प्रभाव उत्पन्न गर्ने प्रकृतिको घोर असंवैधानिक व्यवस्था प्रतिपादन गरिएको स्पष्ट छ। तसर्थ, उक्त असंवैधानिक प्रावधानहरू यस सम्मानित सर्वोच्च अदालतबाट ०७८-WF-००२५ मुद्दामा अभिव्यक्त न्यायिक निष्कर्षको परिप्रेक्ष्यमा समेत अदालतद्वारा स्थापित न्यायिक सिद्धान्त एवं न्यायिक पूर्वादेशको प्रतिकूल प्रवृत्त भएकाले अमान्य, निष्प्रभावी र बदरभागी घोषित हुनु सन्तुलित न्यायको अपरिहार्य आवश्यकता सिद्ध हुन आउँछ।

विधि निर्माणको सुविख्यात सिद्धान्त र विधायिकी न्यायशास्त्र अनुरूप संसदीय विधानमा कानूनी अन्तर्वस्तुको स्पष्टता, निश्चितता र पूर्णता अपरिहार्य तत्व हुन्, र विधायिकाद्वारा अपूर्ण, अस्पष्ट वा कंकालयुक्त विधान निर्माण गर्ने कार्यले नागरिकको विश्वासलाई कमजोर बनाउँछ र कानूनी अनिश्चितता सिर्जना गर्दछ। केही नेपाल ऐन, २०८१ मार्फत राष्ट्रिय निकुञ्ज तथा वन्यजन्तु संरक्षण ऐन, २०२९ मा अन्तःस्थापित दफा ६(१क) मा नेपाल सरकारलाई संरक्षित क्षेत्रहरूमा "राष्ट्रिय प्राथमिकता प्राप्त आयोजना, लगानी बोर्डका आयोजना वा राष्ट्रिय गौरवका आयोजना" नामक अति-अस्पष्ट, अपरिभाषित र विस्तृत वर्गीकरणका माध्यमबाट जुनसुकै प्रकृतिका औद्योगिक, व्यावसायिक र आयोजनात्मक क्रियाकलाप सञ्चालनार्थ अनुमति प्रदान गर्ने विधायिकी प्रावधान यथार्थतः कंकालयुक्त विधायनको चरम उदाहरण प्रस्तुत गर्दछ।

उक्त विधिमा "राष्ट्रिय प्राथमिकता प्राप्त आयोजना", "लगानी बोर्डका आयोजना" तथा "राष्ट्रिय गौरवका आयोजना" जस्ता अत्यन्त महत्वपूर्ण एवं व्यापक शब्दावलीहरूको सूक्ष्म, वस्तुनिष्ठ र विधिक परिभाषाको पूर्ण अभाव रहेको छ, जसले गर्दा उक्त शब्दावलीहरूको स्वेच्छाचारी तथा स्वार्थपरक व्याख्या गरी संरक्षित क्षेत्रहरूको संवैधानिक संरक्षणलाई निष्प्रभावी तुल्याउँदै वन्यजन्तु वासस्थानमाथि आयोजनामूलक अतिक्रमण गर्ने अवसर प्रदान गर्ने गरी कार्यपालिकालाई अत्यधिक र असीमित स्वविवेकीय अधिकार (Excessive and Untrammelled Discretionary Power) प्रत्यायोजन गरिएको छ। यस असंवैधानिक प्रावधानले संरक्षित क्षेत्रको परिस्थितिकीय अखण्डतामाथि अपरिमेय क्षति पुर्‍याउने उच्च सम्भावना प्रबल छ।

प्रस्तुत रिट निवेदनमा अमान्य र बदर घोषित गर्न माग गरिएको "आयोजनाको वर्गीकरणको आधार तथा मापदण्ड, २०८०" को दफा १०(ञ) मा निजी क्षेत्रका आयोजनालाई समेत "राष्ट्रिय प्राथमिकता प्राप्त आयोजना" को रूपमा सम्बोधन गरिएको तथ्यबाट उक्त कंकाल विधियनको अमर्यादित स्वरूप स्पष्ट प्रमाणित हुन्छ। आर्थिक कार्यविधि तथा वित्तीय उत्तरदायित्व ऐन, २०७६ को दफा १७ र आर्थिक कार्यविधि तथा वित्तीय उत्तरदायित्व नियमावली, २०७७ ले अधिकार प्रत्यायोजन नै नगरिएको विषयमा विधिको शासनको प्रत्यक्ष उल्लङ्घन गरी उक्त मापदण्ड निर्माण गरिएको छ भने यस रिट निवेदनमा बदर माग गरिएको असंवैधानिक कंकाल कानूनका माध्यमबाट अपरिभाषित आयोजनाहरू अन्तर्गत जुनसुकै स्वार्थपूर्ण परियोजना समावेश गरी संरक्षित क्षेत्रको अस्मिता, अस्तित्व र संरक्षणीय मूल्यमा अपूरणीय क्षति पुर्‍याउने दुष्परिणाम अपरिहार्य छ। अतः संविधानको धारा ३०(३) द्वारा प्रत्याभूत स्वच्छ वातावरणको संरक्षणसम्बन्धी मौलिक हकको प्रत्याभूतिका निमित्त उक्त अस्पष्ट, अपूर्ण र स्वविवेकीय कंकाल कानून सर्वथा अमान्य, असंवैधानिक र बदरभागी छ।


संसदीय कानूनलाई "संविधानको परिधिभित्र मात्र कार्यान्वयन गर्नु" भन्ने निर्देशनको व्यावहारिक कार्यान्वयन अत्यन्त कठिन, जटिल र केही हदसम्म असम्भव छ।  जब संविधानकै दुई वा बढी धाराहरूबीच देखिने असङ्गति वा द्विविधा उत्पन्न हुन्छ, त्यस्तो अवस्थामा न्यायालयले सामञ्जस्यपूर्ण  गठन (harmonious construction)  को सिद्धान्त प्रयोग गर्दछ। यस सिद्धान्तअनुसार, संविधानलाई एकीकृत र सामञ्जस्यपूर्ण दस्तावेजको रूपमा व्याख्या गरिन्छ, जहाँ कुनै पनि धारालाई अकार्य वा निष्क्रिय बनाइँदैन। तर जब कुनै विधायिकी कानून संविधानसँग असङ्गत हुन्छ तव त्यस कानूनलाई अमान्य घोषित गर्नुअघि constitutional construction/saving construction मार्फत संविधानसम्मत हुने गरी व्याख्या गर्ने प्रयास गर्दछ र गर्नुपनि पर्दछ। तर जब कुनै कानूनको मूल उद्देश्य, प्रकृति र आधारभूत तत्त्व नै संविधानको मर्मविपरीत हुन्छ, त्यस्तो अवस्थामा संविधानसम्मत व्याख्या (constitutional construction) को सिद्धान्त आकर्षित हुन सक्दैन। विवादित लगानी सहजीकरण ऐनद्वारा निकुञ्ज ऐनमा गरिएको थप व्यवस्थाले यही अवस्था सिर्जना गरेको छ।

निकुञ्ज ऐनको प्रस्तावना र  मूल तत्त्व  माथि नै आघात पुर्‍याएको, कानूनको भाषा, शब्द र अभिप्राय स्पष्ट रूपमा स्वच्छ वातावरणको हकको सारतत्त्व  विपरीत  देखिंएको र संविधानसम्मत व्याख्या गर्दा आमूल परिवर्तन आई  न्यायिक पुनर्लेखन (Judicial Rewriting) हुन जाने देखिन आयो।  अदालतले कानूनको व्याख्या गर्न सक्छ, तर पुनर्लेखन गर्न सक्दैन, न त विधायिकाको भूमिका ग्रहण गर्न सक्छ। अतः  उल्लेखित कानूनको सन्दर्भमा संविधानसम्मत व्याख्या सम्भव देखिन आएन। साथै असंवैधानिक कानूनलाई संवैधानिक तरिकाले कार्यान्वयन गर्न सकिँदैन र गरिनु हुँदैन। असंवैधानिक कानूनको कुनै पनि भाग वा प्रावधानको कार्यान्वयन संविधानको उल्लङ्घन नै हुन जान्छ। कुनै कानून स्पष्ट रूपमा संविधानविपरीत देखिएको अवस्थामा त्यसलाई संविधानसम्मत व्याख्याको नाममा जीवित राख्ने प्रयास संवैधानिक सर्वोच्चताको सिद्धान्त विपरीत हुन्छ। अदालतको कर्तव्य संविधानको रक्षा गर्नु हो, असंवैधानिक कानूनलाई बचाउनु होइन।अतः बहसका क्रममा  प्रत्यर्थीका तर्फबाट सुझाइएको "संविधानको परिधिभित्र मात्र कार्यान्वयन गर्नु" भनी  निर्देश गर्न सकिने भन्ने तर्क न केवल अव्यावहारिक र अकार्यान्वयनयोग्य छ, यो त संविधानको नै अन्त्येष्टि गराउने मायावी तर्कसमेत हो।