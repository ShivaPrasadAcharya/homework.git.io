ultra vire march ६

presumption, doubt and clearmistake लाई merge गर्ने

समकालीन वैश्विक परिदृश्यमा दिगो विकास सतही नीतिगत दस्तावेजीकरणको औपचारिकतामा सीमित नभई यो सभ्यतागत पुनरुत्थानको एक अपरिहार्य सार्वभौमिक प्रतिज्ञा हो जसले परम्परागत विकासवादी धारणाको पुनर्परिभाषीकरण गरी परिवर्तनकारी पथचित्र (roadmap) सहितको परिपूर्ण भविष्यको आधारशीला निर्माण गर्दछ। मानवीय अस्तित्व, पारिस्थितिकीय सन्तुलन र आर्थिक प्रगतिको अन्तरक्रिया, अन्तरसम्बन्ध र अन्तरविरोधको  सूक्ष्म र जटिल समायोजन हो जसले अन्तरवर्गीय, अन्तरपुस्तीय, अन्तरप्रजातीय, र अन्तरक्षेत्रीय न्याय सुनिश्चित गर्दछ।(okdefinition)


प्रस्तुत रिट निवेदनमा अमान्य र बदर घोषित गर्न माग गरिएको "आयोजनाको वर्गीकरणको आधार तथा मापदण्ड, २०८०" को दफा १०(ञ) मा निजी क्षेत्रका आयोजनालाई समेत "राष्ट्रिय प्राथमिकता प्राप्त आयोजना" को रूपमा सम्बोधन गरिएको तथ्यबाट उक्त कंकाल विधियनको अमर्यादित स्वरूप स्पष्ट प्रमाणित हुन्छ। आर्थिक कार्यविधि तथा वित्तीय उत्तरदायित्व ऐन, २०७६ को दफा १७ र आर्थिक कार्यविधि तथा वित्तीय उत्तरदायित्व नियमावली, २०७७ ले अधिकार प्रत्यायोजन नै नगरिएको विषयमा विधिको शासनको प्रत्यक्ष उल्लङ्घन गरी उक्त मापदण्ड निर्माण गरिएको छ भने यस रिट निवेदनमा बदर माग गरिएको असंवैधानिक कंकाल कानूनका माध्यमबाट अपरिभाषित आयोजनाहरू अन्तर्गत जुनसुकै स्वार्थपूर्ण परियोजना समावेश गरी संरक्षित क्षेत्रको अस्मिता, अस्तित्व र संरक्षणीय मूल्यमा अपूरणीय क्षति पुर्‍याउने दुष्परिणाम अपरिहार्य छ। अतः संविधानको धारा ३०(३) द्वारा प्रत्याभूत स्वच्छ वातावरणको संरक्षणसम्बन्धी मौलिक हकको प्रत्याभूतिका निमित्त उक्त अस्पष्ट, अपूर्ण र स्वविवेकीय कंकाल कानून सर्वथा अमान्य, असंवैधानिक र बदरभागी छ।(notgood)

संसदीय कानूनलाई "संविधानको परिधिभित्र मात्र कार्यान्वयन गर्नु" भन्ने निर्देशनको व्यावहारिक कार्यान्वयन अत्यन्त कठिन, जटिल र केही हदसम्म असम्भव छ।  जब संविधानकै दुई वा बढी धाराहरूबीच देखिने असङ्गति वा द्विविधा उत्पन्न हुन्छ, त्यस्तो अवस्थामा न्यायालयले सामञ्जस्यपूर्ण  गठन (harmonious construction)  को सिद्धान्त प्रयोग गर्दछ। यस सिद्धान्तअनुसार, संविधानलाई एकीकृत र सामञ्जस्यपूर्ण दस्तावेजको रूपमा व्याख्या गरिन्छ, जहाँ कुनै पनि धारालाई अकार्य वा निष्क्रिय बनाइँदैन। अवश्यपनि  यदि कुनै विधायिकी कानून संविधानसँग असङ्गत देखिन्छ भने त्यस कानूनलाई अमान्य घोषित गर्नुअघि  संविधानसम्मत व्याख्या (constitutional construction) मार्फत संविधानसम्मत हुने गरी व्याख्या गर्ने प्रयास गर्नु पर्दछ। तर यदि कानूनको मूल उद्देश्य, प्रकृति र आधारभूत तत्त्व नै संविधानको मर्मविपरीत हुन्छ भने त्यस्तो अवस्थामा संविधानसम्मत व्याख्याको सिद्धान्त आकर्षित हुन सक्दैन। विवादित लगानी सहजीकरण ऐनद्वारा निकुञ्ज ऐनलाई संशोधन गरी  थप भएका  व्यवस्थाले यही अवस्था सिर्जना गरेको छ।(okinterpretation)

अदालतको  व्याख्यात्मक जादूगरीले असंवैधानिकताको विषबृक्षबाट संवैधानिकताको अमृतफल उत्पादन गर्न सक्तैन। असंवैधानिक कानूनको औचित्य पूर्णरूपमा व्याख्या गर्न सकिन्छ भन्ने तर्क न्यायिक विवेकको चरम अपमान हो।  कानूनको औचित्य र संवैधानिकता भिन्न विषयवस्तु हुन्। कानूनको सामाजिक-आर्थिक औचित्य संवैधानिकताको परीक्षणको मापदण्ड कदापि हुन सक्दैन। औचित्यपूर्ण व्याख्याको नाममा असंवैधानिक कानूनलाई संवैधानिकताको वक्रो ओडाउनु संविधानप्रतिको विश्वासघात हो। (okinterpretation)

संविधानको व्याख्या गर्नु भनेको केवल शाब्दिक अर्थ लगाउने यान्त्रिक प्रक्रिया होइन। यो जीवन्त संविधानलाई युगानुकूल प्रवाहित गर्ने सृजनात्मक शक्ति हो।  यो त संवैधानिक प्रावधानहरूमा प्राण फुक्नु हो। अदालतले आफ्नो संवैधानिक कर्तव्य पालन गर्दा कुनै पनि अदृश्य सीमारेखाको विचार गर्नु आवश्यक छैन। संविधानको संरक्षक हुनु न्यायपालिकाको दायित्व हो, विशेषाधिकार होइन।  संवैधानिकताको परीक्षण गहन अध्ययन, विश्लेषण र विवेकपूर्ण निष्कर्षको आधारमा गरिन्छ। अदालतका निर्णयहरू कुनै अनुमान वा लक्षण होइनन् अपितु वस्तुनिष्ठ र विवेकशील विश्लेषणको परिणाम हो। (okinterpretation)

  संसद्को सम्मान गर्ने नाममा न्यायालय मौन बस्न मिल्दैन।  न्यायिक पुनरावलोकनको प्राथमिक उद्देश्य संविधानको सर्वोच्चता रक्षा गर्नु हो, संसद्को निर्णयहरूलाई न्यायिक व्याख्याद्वारा उचित ठहर गराउने प्रयास गर्नु न्यायिक स्वायत्तताको विपरीत हुनेछ।"कुनै कानूनी प्रावधान असंवैधानिक ठहर गर्न सजिलै नहुने" भन्ने तर्क अपनाइयो भने, त्यसले कार्यपालिकालाई मनपरी कानूनी व्यवस्था गर्ने छुट दिनेछ जुन लोकतन्त्रमा कदापि स्वीकार्य छैन।  कुनै कानून संविधानसम्मत छ कि छैन भन्ने प्रश्न केवल विधायिकीको मनसाय (intent) वा कार्यविधि (procedure) द्वारा निर्धारण हुँदैन बरु त्यसको सामग्री (substance) कस्तो छ भन्ने कुराले निर्धारण गर्छ। संसद्ले गरेको विधायन कानूनी रूपमा सही देखिए पनि यदि त्यो संविधानको मौलिक संरचनासँग असंगत छ भने सोलाई वदर गर्ने न्यायालयको बाध्यता हुन्छ। (okinterpretation)

न्यायपालिकालाई केवल व्याख्याको सीमित अधिकारभित्र बाँध्ने प्रयास संवैधानिक राज्यव्यवस्थाको अवमूल्यन हो। न्यायिक पुनरावलोकनको अधिकार प्रयोग गर्दा न्यायपालिकाले संकीर्ण दृष्टिकोण त्यागी व्यापक संवैधानिक दृष्टिकोण अपनाउनुपर्दछ। न्यायिक सक्रियताको डरले न्यायिक निष्क्रियता अपनाउनु न्यायिक आत्मसमर्पण हो। संविधानको संरक्षण गर्ने दायित्व बोकेको न्यायपालिकाले संविधानको सर्वोच्चता, लोकतन्त्र र नागरिक अधिकारको रक्षाको लागि सक्रिय, सजग र साहसी भूमिका निर्वाह गर्नुपर्दछ। संवैधानिक राज्यव्यवस्थामा न्यायपालिका केवल कानूनको अक्षरको ज्ञाता होइन, संवैधानिक मूल्य, मान्यता र भावनाको संरक्षक हो। न्यायपालिकाको न्यायिक साहस नै संवैधानिक सर्वोच्चताको आधारशिला हो।(okinterpretation)



संवैधानिक शंकायुक्त कानूनलाई व्याख्यात्मक चतुराइले वैधता प्रदान गर्ने प्रयत्न संवैधानिक संरक्षण प्रणालीको रगरगमा विष पठाउने कुकृत्य हो। संवैधानिक शंका उत्पन्न भएपछि त्यस कानूनलाई बदर गर्नुपर्दछ, न कि तर्क-वितर्कको आडमा त्यसलाई वैधता प्रदान गर्नुपर्दछ। संविधानको रक्षा गर्ने दायित्व बोकेको न्यायपालिकाले "सम्भव भएसम्म", "औचित्य व्याख्या", "संसदप्रतिको सम्मान" र "अनावश्यक विवाद" जस्ता शब्दजालमा अल्झिएर आफ्नो संवैधानिक दायित्वबाट विमुख हुनु अक्षम्य र दण्डनीय छ। संविधानको संरक्षण गर्ने महत्त्वपूर्ण दायित्व संकोच, पलायन र आत्मसमर्पणबाट हुन सक्दैन। न्यायपालिकाले निर्भीक, निश्चित र निःसंकोच भई संवैधानिक संरक्षणको दायित्व निर्वाह गर्नुपर्दछ, न कि शंकायुक्त कानूनलाई वैधता प्रदान गर्ने वैचारिक र व्याख्यात्मक व्यायाम गर्नुपर्दछ।(okinterpretation)

प्राकृतिक वासस्थानको अखण्डता र संरक्षित क्षेत्रको पारिस्थितिकीय महत्त्वलाई ध्यानमा राख्दा, संरक्षित क्षेत्रभित्र विकास आयोजना सञ्चालन गर्ने अनुमति दिने कार्य स्वभावतः त्यस्ता क्षेत्रहरूको संरक्षणको अवधारणासँग बाझिन्छ। त्यसैले दफा ६(१क) लाई संविधानसम्मत व्याख्या गर्न प्रायः असम्भव छ।(okinterpretation)

 राष्ट्रिय निकुञ्ज तथा वन्यजन्तु संरक्षण ऐन, २०२९ मा थपिएका दफा ५(क) र ६(१क) को व्याख्या गर्दा संरक्षणका आधारभूत सिद्धान्त, संविधानको धारा ३० (सफा वातावरणमा बाँच्न पाउने हक), धारा 51(ग) (पर्यावरण संरक्षणसम्बन्धी राज्यका नीति) तथा धारा 256 (अन्तर्राष्ट्रिय कानूनी दायित्व) सँग पूर्ण मेल खाने गरी हेर्नु अपरिहार्य छ। यदि संशोधित दफाहरूले राष्ट्रिय निकुञ्ज तथा संरक्षित क्षेत्रलाई यान्त्रिक तवरबाट व्याख्या गरिन्छ भने त्यसले संविधानप्रदत्त वातावरणीय न्यायको सिद्धान्तलाई कमजोर पार्ने सम्भावना हुन्छ। "अतिसंवेदनशील क्षेत्रको रुपमा स्थापना गर्दा त्यसबाहेकका क्षेत्रमा निश्चित प्रकृतिका विकास कार्य गर्न सकिन्छ" भन्ने तर्क वातावरणीय सन्तुलन, जैविक विविधता, र दीगो विकासको आधारभूत मान्यता विपरीत जान सक्छ। संरक्षण क्षेत्रहरूको स्थायित्व कुनै निश्चित भौगोलिक सिमानामा मात्र निर्भर हुँदैन; बरु त्यहाँको जैविक विविधता, पारिस्थितिकीय संवेदनशीलता, र स्थानीय समुदायको सहभागिता जस्ता कारकहरूलाई समेत ध्यान दिनुपर्छ। (okinterpretation2)

अन्तर्राराष्ट्रिय र क्षेत्रीय आर्थिक विकासको परिधिलाई आधार मानी प्राकृतिक संरक्षणलाई कमजोर पार्ने तर्क विश्व समुदायको प्रतिबद्धताको विपरीत छ। अन्तरराष्ट्रिय समुदायले जलवायु परिवर्तन, जैविक विविधता संरक्षण र दीगो विकासका लागि गरेका प्रतिबद्धताहरू परिपूरक छन्, विरोधाभाषी होइनन्। संयुक्त राष्ट्रसंघीय दीगो विकास लक्ष्यहरूले पर्यावरणीय संरक्षण र आर्थिक विकासबीच सन्तुलन कायम गर्न जोड दिन्छन्, परस्पर विनाशमा होइन। अतिसंवेदनशील क्षेत्र र अन्य क्षेत्रको विभाजन गरी विकास र संरक्षणको द्वैधीकरण गर्ने प्रयास विखण्डनकारी छ। राष्ट्रिय निकुञ्ज र संरक्षित क्षेत्रको केही भाग होइन, सम्पूर्ण परिधि अतिसंवेदनशील हुन्छ। पारिस्थितिकीय प्रणाली एकीकृत र अन्तरनिर्भर हुन्छ। यसको एक खण्डमा गरिने हस्तक्षेपले सम्पूर्ण प्रणालीमा प्रतिकूल प्रभाव पार्दछ। अतः कुनै पनि संरक्षित क्षेत्रको कुनै पनि भागमा विकास कार्य गर्न अनुमति दिने कार्य संरक्षणको मूल उद्देश्यविरुद्ध छ। दफा ५क र ६(१क) ले निकुञ्ज तथा संरक्षित क्षेत्रको कुनै भागमा विकास निर्माणका क्रियाकलाप गर्न अनुमति दिएर मूल ऐनको उद्देश्यमाथि प्रहार गरेको छ। यी दफाहरूको औचित्य "संरक्षित क्षेत्रको विनाश" नभएको भन्ने तर्क कपटपूर्ण छ। प्राकृतिक संरक्षणको क्षेत्रमा कुनै पनि मानवीय हस्तक्षेप, चाहे त्यो विकासको नाममा होस् वा अन्य, विनाशकारी नै हुन्छ। विकास कार्यमा अनुमति दिने उद्देश्य विनाशकारी होइन भन्नु भेडाको छाला ओडाएर बाघको प्रवेश गराउनु सरह हो। (okinterpretation2)

अतिसंवेदनशील क्षेत्र र अन्य क्षेत्रको विभाजन गरी विकास कार्य गर्न सकिन्छ भन्ने विचारधारा पारिस्थितिकीय विखण्डनको विषपान हो। पारिस्थितिकीय प्रणाली अविच्छिन्न, अन्तरनिर्भर र एकीकृत हुन्छ। यसको एक भागमा गरिने हस्तक्षेपले सम्पूर्ण प्रणालीमा दुष्प्रभाव पार्दछ। "अतिसंवेदनशील" र "कम संवेदनशील" क्षेत्रको विभाजन गरी कम संवेदनशील भनिएका क्षेत्रमा विकास कार्य गर्न दिने रणनीति पारिस्थितिकीय अखण्डतालाई नष्ट गर्छ। एउटा क्षेत्रमा विनाश र अर्कोमा संरक्षणको द्वैतवादी अवधारणा अवैज्ञानिक, अदूरदर्शी र पारिस्थितिकीय विज्ञानको अवहेलना हो। (okinterpretation2)

संविधानमा अन्तर्निहित विभिन्न धाराहरूबीच देखिने द्वन्द्वात्मक अवस्थामा सर्वोच्च अदालतले "सामञ्जस्यपूर्ण व्याख्या" (Harmonious Construction) को सिद्धान्तको अवलम्बन गर्दछ। यस अनुसार संविधानलाई एकीकृत, अन्तरसम्बन्धित र सुसंगत दस्तावेजको रूपमा हेरिन्छ, जहाँ कुनै पनि प्रावधानलाई निष्प्रभावी वा प्रभावहीन बनाइँदैन।  परन्तु, विधायिकी कानून संविधानसँग असंगत देखिएको अवस्थामा न्यायालयले प्रथमतः "संविधानसम्मत व्याख्या" (Constitutional Construction) को सिद्धान्त अनुसरण गर्दछ।  तर विवादित कानूनको मूलभूत सारतत्व (Essential Essence), उद्देश्य (Purpose) र आधारभूत संरचना (Fundamental Structure) नै संविधानको आधारभूत सिद्धान्त र मर्मविपरीत रहेको स्थिति छ भने, त्यस्तो अवस्थामा संविधानसम्मत व्याख्याको सिद्धान्त आकर्षित हुन सक्दैन। ऐनको प्रकृति र मूल उद्देश्य नै असंवैधानिक प्रकृतिको रहेको अवस्थामा न्यायालयले त्यस्तो कानूनलाई अमान्य र बदर घोषित गर्नु न्यायिक कर्तव्य हुन जान्छ। सन्दर्भित विषयमा, संसदीय कानूनलाई "संविधानको परिधिभित्र मात्र कार्यान्वयन गर्नु" भन्ने निर्देशनको व्यावहारिक कार्यान्वयन अत्यन्त कठिन, जटिल र केही हदसम्म असम्भव छ। लगानी सहजीकरण ऐनद्वारा राष्ट्रिय निकुञ्ज तथा वन्यजन्तु संरक्षण ऐनमा गरिएको संशोधनले राष्ट्रिय निकुञ्ज ऐनको मूलभूत प्रकृति, उद्देश्य र आधारभूत संरचनामा नै परिवर्तन गरेको देखिन्छ। यस्तो अवस्थामा संविधानको धारा ३० जस्ता मौलिक अधिकारसम्बन्धी प्रावधानको मर्मविपरीत रहेको संशोधन संविधानसम्मत व्याख्याको सिद्धान्तद्वारा वैधानिकता प्राप्त गर्न नसक्ने प्रष्ट देखिन्छ। निकुञ्ज ऐनको प्रस्तावना र  मूल तत्त्व  माथि नै आघात पुर्‍याएको, कानूनको भाषा, शब्द र अभिप्राय स्पष्ट रूपमा स्वच्छ वातावरणको हकको सारतत्त्व  विपरीत  देखिंएको र संविधानसम्मत व्याख्या गर्दा आमूल परिवर्तन आई विधायिकी कानूनको  न्यायिक पुनर्लेखन (Judicial Rewriting) हुन जाने देखिन आयो।  अदालतले कानूनको व्याख्या गर्न सक्छ, तर पुनर्लेखन गर्न सक्दैन, न त विधायिकाको भूमिका ग्रहण गर्न सक्छ। अतः  उल्लेखित कानूनको सन्दर्भमा संविधानसम्मत व्याख्या सम्भव देखिन आएन। साथै असंवैधानिक कानूनलाई संवैधानिक तरिकाले कार्यान्वयन गर्न सकिँदैन र गरिनु हुँदैन। असंवैधानिक कानूनको कुनै पनि भाग वा प्रावधानको कार्यान्वयन संविधानको उल्लङ्घन नै हुन जान्छ। कुनै कानून स्पष्ट रूपमा संविधानविपरीत देखिएको अवस्थामा त्यसलाई संविधानसम्मत व्याख्याको नाममा जीवित राख्ने प्रयास संवैधानिक सर्वोच्चताको सिद्धान्त विपरीत हुन्छ। अदालतको कर्तव्य संविधानको रक्षा गर्नु हो, असंवैधानिक कानूनलाई बचाउनु होइन। अतः बहसका क्रममा  प्रत्यर्थीका तर्फबाट सुझाइएको "संविधानको परिधिभित्र मात्र कार्यान्वयन गर्नु" भनी  निर्देश गर्न सकिने भन्ने तर्क न केवल अव्यावहारिक र अकार्यान्वयनयोग्य छ, यो त संविधानको नै अन्त्येष्टि गराउने मायावी तर्कसमेत हो।(okdirectiveorder)


न्यायिक पुनरावलोकनको असाधारण क्षेत्राधिकार प्रयोग गर्दा संसदसँग "अवाञ्छित अन्तरविरोध  नबढाउने गरी गर्नुपर्छ" भन्ने तर्कसमेत प्रत्यर्थीबाट प्रस्तुत हुन आयो। नेपालको संविधानले शक्ति पृथकीकरणको सिद्धान्तलाई आत्मसात् गरेको छ जसले प्रत्येक अंगलाई आफ्नो संविधानप्रदत्त अधिकारको परिधिमा स्वच्छन्द रूपमा कार्य गर्न अनुमति दिन्छ। विधायिकी कानूनका  न्यायिक पुनरावलोकनसम्बन्धमा भएका  विगतका अभ्यासहरू हेर्दा संसदले बनाएका कतिपय  कानूनहरू असंवैधानिक एवं अलोकतान्त्रिक भएका पर्याप्त दुृष्टान्तहरू छन्।  संसद्को कार्यमा न्यायालयले पुनरावलोकन गर्दा त्यसलाई "अवाञ्छित अन्तरविरोध” भनी आक्षेप लगाउनु उपयुक्त हुँदैन। न्यायालयको काम संसद्लाई खुसी पार्नु होइन, संविधानको सर्वोच्चता कायम गर्नु हुन्छ।  न्यायिक पुनरावलोकनको सार नै विधायिकी कार्यको न्यायिक जाँच हो।  विधायिकाद्वारा हुने अतिक्रमणलाई नियन्त्रण गर्ने विधिवत शक्ति सर्वोच्च अदालतसँग छ।  विधायिकासँग अन्तरविरोध उत्पन्न हुन्छ वा हुँदैन भन्ने कुरा न्यायिक पुनरावलोकनको आधार बन्न सक्दैन। विधायिकासँग अन्तरविरोध नबढाउने नाममा संवैधानिक दायित्वबाट पछि हट्ने वा व्यवस्थापिकासँग सहकार्य र साँठगाँठ गर्ने कार्य  शक्ति पृथकीकरणको विपरीत हुन जान्छ। शक्ति पृथकीकरणको सिद्धान्त अन्तर्द्वन्द्वविहीन शान्तिमय सहअस्तित्वको रोमान्टिक काल्पनिक अवधारणा होइन। यो संघर्ष र प्रतिसंघर्षको द्वन्द्वात्मक प्रणाली हो। संसदीय बहुमतले कुल्चन खोजेको अल्पमतको आवाजलाई संरक्षित गर्ने न्यायिक साहसले नै संसदीय सर्वेसर्वावादलाई नियन्त्रण गरी वास्तविक लोकतन्त्रको प्रत्याभूति गर्दछ।  न्यायपालिकाको प्राथमिक निष्ठा र समर्पण संविधानप्रति हुन्छ। संविधानको सर्वोच्चता सुनिश्चित गर्नु न्यायपालिकाको परम कर्तव्य र यो न्यायपालिकाको संवैधानिक धर्म पनि हो। विधायिकी शक्तिसँग टकराव होला भन्ने आशंकामा आफ्नो संवैधानिक दायित्वबाट विमुख हुनु न्यायिक शपथको अवमूल्यन र संवैधानिक विश्वासको उल्लङ्घन हो।  संवैधानिक दायित्व निर्वाह गर्ने क्रममा उत्पन्न हुने अन्तरविरोधहरू संवैधानिक परिपाटीको स्वभाविक परिणाम हुन्। जनताप्रति उत्तरदायी संसद र संविधानप्रति उत्तरदायी न्यायपालिकाबीच उत्पन्न अन्तरविरोध संवैधानिक लोकतन्त्रको जीवन्तताको प्रमाण हो। यस्ता अन्तरविरोधहरू अवाञ्छित भन्ने हुँदैन। अतः न्यायिक पुनरावलोकनको प्रयोग संसदसँगको अन्तरविरोधको भय र संसयबाट विचलित भएर होइन  निर्भीक, निःसंकोच र निष्पक्ष भई गरिनुपर्दछ। (fn...KB, संवैधानिक मौलिक हक एवं न्यायिक पुनरावलोकनलाई निष्प्रभावी पार्ने, प्रावधानहरूलाई बुझ्न र व्याख्या गर्न कठिन बनाई प्रशासनिक विवेकाधिकारको छाया क्षेत्र (grey area) बढाइएका, कार्यपालिकालाई असीमित र अनियन्त्रित तवरले अधिकार दिइएका  कानून बदर भएका छन्।  Minerva Mills Ltd. v. Union of India (1980) - The Court struck down portions of the 42nd Amendment that attempted to limit judicial review, reaffirming that judicial review is part of the basic structure of the Constitution. I.R. Coelho v. State of Tamil Nadu (2007) - The Court held that laws placed in the Ninth Schedule (which were meant to be immune from judicial review) could still be reviewed if they violated the basic structure. Supreme Court Advocates-on-Record Association v. Union of India (2015) - The Court struck down the National Judicial Appointments Commission Act, reasserting judicial primacy in appointments to higher judiciary against Parliament's attempt to change the appointment system.) (okconfrontation)


प्रत्यर्थीले लिखित जवाफ एवं बहसको क्रममासमेत  विधायिकाको निष्ठा, विवेक, कौशलता र देशभक्तिमाथि प्रश्न उठाउन  नहुने र संसदलाई सम्मान गर्नुपर्छ भनी तर्क प्रस्तुत हुन आयो। अवश्यपनि संसदका सदस्यहरू जनताद्वारा निर्वाचित प्रतिनिधिहरू भएकाले उनीहरूको गहन विवेक, देशप्रतिको समर्पण र निष्ठा अतुलनीय हुन्छ। तर संवैधानिक सीमाको उल्लङ्घन भएमा संसदको मर्यादा, शक्ति वा प्रतिष्ठा बारे विचार गर्नु बिल्कुल अनावश्यक छ। प्रश्न गर्न नहुने तर्कले विधायिकालाई अपराजेय र सर्वशक्तिमान बनाउँछ। नेपालको संविधानले विधायिकालाई सार्वभौमसत्ता र राजकीयसत्ताको प्रयोगको एक प्रमुख अङ्ग रूपमा परिभाषित गरेको छ। विधायिका जनताको प्रतिनिधि संस्था भएकाले  यसको प्राथमिक दायित्व पारदर्शिता, जवाफदेहिता र उत्तरदायी शासन सुनिश्चित गर्नु हो। कुनै पनि संवैधानिक संस्था चाहे त्यो विधायिका होस् वा कार्यपालिका वा न्यायपालिका, प्रश्नभन्दा पर हुन सक्दैन। विधायिकाको निष्ठा, विवेक, कौशलता र देशभक्तिका विषयहरू अपरिवर्तनीय र अचूक छैनन्।   विधायिका सदैव परिपक्‍व विवेक, निरन्तर निष्ठा वा अविचलित राष्ट्रप्रेममा आधारित रहन्छ भन्ने हुँदैन। संसदको बुद्धिमत्ता, निष्ठा र देशभक्ति कतिपय अवस्थामा राजनीतिक स्वार्थको कारण विचलित हुन सक्छ। संसदीय बहुमतद्वारा प्रयोग गरिएको शक्ति सदैव विवेकशील, निष्कपट र राष्ट्रहितमा आधारित हुन्छ भन्ने अनुमान अलोकतान्त्रिक, कल्पनाजनित, भ्रमात्मक तथा विगतका न्यायिक अभ्यासबाट समेत खण्डित रहेको पाइन्छ।  विधायिकीकाले संवैधानिक मूल्य मान्यताको विपरीत कार्य गर्छ वा संवैधानिक सर्वोच्चतालाई शिथिल बनाउँछ भने त्यस अवस्थामा न्यायपालिकाले‍ संसदीय बहुमतको बुद्धिमत्ताको दम्भको झिल्लीलाई च्यात्नु नै पर्ने हुन्छ। (fn... मूलभूत संरचना उल्लंघन [basic structure violation], मौलिक अधिकार उल्लंघन [fundamental rights violation], स्पष्ट स्वेच्छाचारिता [manifest arbitrariness], शक्तिको रंगीन प्रयोग [colourable exercise of power], अत्यधिक प्रतिनिधिमण्डल [excessive delegation], अनुपातहीन प्रतिबन्ध [disproportionate restrictions], धर्मनिरपेक्षता विरोधी कानून [legislation contradicting secular fabric], र संवैधानिक नैतिकता उल्लंघन [violation of constitutional morality] जस्ता  सीमित अवस्थाहरूमा विधायिकी विवेक [legislative wisdom], निष्ठा [integrity] र देशभक्ति [patriotism] माथि प्रश्न उठाउन सकिन्छ र त्यसरी प्रश्न उठाईएको अवस्थामा सोको जाँच अदालतबाट हुनुपर्छ। न कि जाँच पूर्व नै आत्मसंयमको नाममा अधिकार प्रयोगको इन्कारी गर्नुपर्छ।) (okintegrity)


 न्यायिक आत्मसंयमको बेमौसमि रट्टानले न्यायपालिकालाई निष्कृय दर्शकमा परिणत गर्दछ। संविधानको चिरहरण भएको अवस्थामा न्यायिक आत्मसंयमको ढोल पिट्दै अदालतले टुलुटुलु हेरर बस्दैन र बसेको पनि छैन। संविधानको उल्लङ्घन स्पष्ट होस् वा अस्पष्ट,  सामान्य होस् वा गम्भीर, प्रत्यक्ष होस् वा परोक्ष त्यो शोभनीय कुरा होइन। संविधानको अस्पष्ट र अप्रत्यक्ष उल्लङ्घन पनि उल्लङ्घन नै हो। (okselfrestraint) 

संसदीय कानूनमा स्पष्ट त्रुटि भएको अवस्थामा मात्र बदर गर्नुपर्ने प्रत्यर्थीहरूको तर्क संवैधानिक न्यायको आधारभूत मान्यता विरुद्ध छ। संसदीय त्रुटि सधैं स्पष्ट हुने भन्ने हुँदैन। केही संवैधानिक उल्लङ्घनहरू सूक्ष्म, जटिल र बहुआयामिक हुन्छन्। "स्पष्ट त्रुटि" सिद्धान्तले न्यायमूर्तिहरूलाई न्यायिक आलस्यतातर्फ डोर्याउँछ। न्यायपालिकाले संवैधानिकताको गहन विश्लेषण नगरी स्थूल रूपमा "स्पष्ट छ वा छैन" भनेर हेर्दा संविधानको भावना र प्रावधानहरू ओझेलमा पर्छन्। जुन त्रुटि आज अस्पष्ट देखिन्छ त्यही त्रुटिले भोलि गम्भीर संवैधानिक क्षति पुर्‍याउन सक्छ। यस अर्थमा "स्पष्ट त्रुटि" को मापदण्ड अत्यन्त अस्पष्ट, अवैज्ञानिक र व्यक्तिनिष्ठ छ। संसदीय कानूनमा अन्तर्निहित विषाक्तता पहिचान गर्न सहजै सम्भव नहुने भएतापनि कुनै त्रुटि "स्पष्ट" हो र कुन होइन भन्ने निर्धारण गर्ने प्राधिकार संविधानको अन्तिम व्याख्याता हैसियतले सर्वोच्च अदालतसँग छ। अदालतले संविधानको सूक्ष्म विश्लेषणबाट भविष्यमा आउन सक्ने खतरालाई परिलक्षित गर्नुपर्दछ। सर्वोच्च अदालतको  भूमिका केवल स्पष्ट बाझिएमा वा गल्ती भएका कानूनहरू मात्र वदर गर्नेमा सीमित गर्नु संविधानवादको आधारभूत मर्मविपरीत हुन्छ।  यदि कुनै कानून संविधानसँग मेल खाँदैन भने त्यसलाई खारेज गर्नु  अनुग्रह (discretionary privilege) नभई अदालतको अनिवार्य, अपरिहार्य र निर्विकल्प कर्तव्य हो। संविधानले तोकेको अनिवार्यतालाई ऐच्छिकता मान्न मिल्ने हुँदैन।  नेपालको संविधानको धारा १ ले "संविधान नेपालको मूल कानून हो। यस संविधानसँग बाझिने कानून बाझिएको हदसम्म अमान्य हुनेछ।" यहाँ महत्त्वपूर्ण बुझ्नुपर्ने कुरा के छ भने संविधानसँगको असङ्गतिको प्रकृति चाहे त्यो सामान्य होस् वा गम्भीर, प्रत्यक्ष होस् वा परोक्ष, स्पष्ट होस् वा अस्पष्ट, सो कुराले अमान्यताको परिणामलाई प्रभावित गर्दैन। संविधानसँग असङ्गत कानूनको प्रकृति जस्तोसुकै भए पनि त्यो असङ्गत भएको हदसम्म अमान्य र बदर हुन्छ। (okclearmistake)
 

विधायिकी मनसायको संरक्षणको नाममा संवैधानिक सर्वोच्चतालाई परित्याग गर्न मिल्दैन। विधायिकी मनसाय केवल संविधानको परिधिभित्र रहँदासम्म मात्र संरक्षणयोग्य हुन्छ। विधायिकी मनसाय र संविधानको मूल्य, मान्यता र भावनाबीच द्वन्द्व उत्पन्न हुँदा संविधानलाई प्राथमिकता दिनुपर्छ। यदि विधायिकी मनसाय संविधानसम्मत छैन भने त्यस्तो मनसायलाई शीरोधार्य गर्दै संविधानलाई क्षतविक्षेत गराउने कार्यमा सति जान सकिंदैन। विधायिकाको मनसाय संवैधानिक परिधिभित्र मात्र विधिसम्मत मान्न सकिन्छ। विधायिकी अभिप्राय संविधानको मर्म र भावनाविपरीत देखिएमा त्यसलाई अनुमोदन गर्न कदापि सकिंदैन। न्यायपालिकाको गरिमामय दायित्व कुनै पनि विधायिकी मनसायको यथावत संरक्षण गर्नु होइन, अपितु संविधानको सर्वोपरिता र सर्वोच्चता सुनिश्चित गर्नु हो। यदि कुनै कानूनले नागरिकका मौलिक अधिकारमाथि प्रहार गर्दछ, शक्ति पृथकीकरणको सर्वमान्य सिद्धान्तलाई उल्लङ्घन गर्दछ, वा विधायिकाले आफ्नो संवैधानिक क्षेत्राधिकारको सीमा अतिक्रमण गरी निर्माण गरेको प्रमाणित हुन्छ भने त्यस्तो विधानलाई अमान्य र बदर घोषित गर्नु न्यायपालिकाको अपरिहार्य दायित्व र परम कर्तव्य हो। (okintentionduty)


अवश्य पनि संविधान र कानूनको व्याख्या गर्दा सामाजिक-आर्थिक नीति, मौलिक अधिकार र अन्तर्राष्ट्रिय परिवर्तनलाई विचार गर्नुपर्ने हुन्छ। तर संवैधानिक व्याख्यामा ऐतिहासिक निरन्तरता, विधिशास्त्रीय स्थिरता र पूर्वनिर्णयको सम्मान गर्नुपर्ने हुन्छ जुन सामाजिक-आर्थिक परिवेशको नाममा उल्लङ्घन गर्न मिल्दैन। कुनै पनि ऐन वा कानूनी व्यवस्था संशोधन हुँदा त्यसको मूलभावना र संवैधानिक सान्दर्भिकता कायम रहनुपर्छ। विकासको नाममा मूल उद्देश्य नै खण्डित हुने गरी संशोधन गरिनुहुँदैन। राष्ट्रिय निकुञ्ज तथा वन्यजन्तु संरक्षण ऐन, २०२९ को प्रारम्भिक उद्देश्य एवम् प्रस्तावना नै यसको आधारभूत प्राण हो। राष्ट्रिय निकुञ्ज तथा वन्यजन्तु संरक्षण ऐन, २०२९ को  मूल उद्देश्य वन्यजन्तु र प्राकृतिक सम्पदाको संरक्षण गर्नु हो, त्यसको विनाश र विच्छेदन गर्नु होइन। ५० वर्षको अन्तराल पछि पनि ऐनको मूल उद्देश्य वातावरणीय संरक्षण, जैविक विविधताको सुरक्षा र प्राकृतिक सम्पदाको दीगो व्यवस्थापन अपरिवर्तनीय छन्। बरू कालक्रम व्यतितसँगै जलवायु परिवर्तन, पारिस्थितिकीय क्षति, प्रजाति विलुप्ति जस्ता चुनौतीहरू वर्धित भएका छन्। त्यसैले ५० वर्ष अघिका कानूनी प्रावधानहरूलाई अझ  बढी संरक्षणमुखी बनाउन आवश्यक महसुस भइरहेको  अवस्थामा विकासको  नाममा  संरक्षित क्षेत्र संवेदनशीलतालाई परित्याग गर्ने वा मानवीय हस्तक्षेपलाई प्रोत्साहन गरी पारिस्थितिकीय प्रणालीलाई  शिथिल पारिनु विनाशकाले विपरीत बुद्धि जस्तै हो।  वास्तवमा परिवर्तित आर्थिक-सामाजिक परिवेशले त झन् प्राकृतिक संरक्षणको महत्त्वलाई द्विगुणित गरेको छ, खण्डित गरेको छैन। विकासको राष्ट्रिय आकांक्षाको नाममा प्राकृतिक संरक्षणको घेरा तोड्ने प्रयास अदूरदर्शी र आत्मघाती हुन जान्छ। दीर्घकालीन विकासको पूर्वशर्त नै पर्यावरणीय संरक्षण हो। प्राकृतिक संरक्षणको विनाश गरी प्राप्त हुने क्षणिक विकास हातमा आउँदा-नआउँदै विनाशका टुक्रामा परिणत हुनेछ। आकांक्षाले दृष्टिहीन बनेको विकासवादी दृष्टिकोणले भावी पुस्ताको जैविक सम्पदामाथिको अधिकारलाई अपहरण गर्दछ। (oksocioeconomic)

जनताको सामूहिक इच्छाशक्तिको अभिव्यक्तिको मूर्त रूप संविधान हो। संविधान  स्रष्टा (Creator) हो र संसद त्यही संविधानले सृजना गरेको सृष्टि (Creature) हो।  सृष्टि सदैव स्रष्टाको अधिनमा हुन्छ र हुनु पनि पर्दछ। संविधानले संसदलाई विधायिकी अधिकार प्रदान गर्दछ र संसदले कानून निर्माण गर्दा संविधानद्वारा निर्धारित मौलिक हक, राज्यका निर्देशक सिद्धान्त र संवैधानिक सीमाहरूभित्र रहेरै गर्नुपर्दछ। कानून निर्माणमा संसद्ले सार्वभौम अधिकार प्रयोग गर्ने भए तापनि त्यस्तो अधिकार संविधानभन्दा माथि छैन। वस्तुतः सार्वभौमसत्ता सम्पन्न जनताद्वारा निर्मित र अनुमोदित लिखित संविधान नै परम सार्वभौम दस्तावेज हो। संसदीय सार्वभौमिकता बेलायती संसदीय प्रणालीको विशिष्ट परिवेशमा विकसित भएको र अलिखित संविधानको परिप्रेक्ष्यमा मात्र सान्दर्भिक हुने सिद्धान्त हो। (fn...) संसदीय सार्वभौमताको आयातित अवधारणाले संविधानलाई निष्क्रिय र निस्तेज दस्तावेजमा परिणत गर्ने जोखिम उत्पन्न गर्दछ।  नेपालको सन्दर्भमा, जनताद्वारा प्रत्यक्ष वा परोक्ष रूपमा अनुमोदित संविधानले नै संसदको विधायिकी अधिकारको सीमाङ्कन गर्दछ। संघीय संसदले संविधानको परिधिभित्र रही आफ्नो विधायिकी कार्य सम्पादन गर्नुपर्ने वैधानिक बाध्यता रहन्छ। संविधानद्वारा निर्धारित सीमा र मापदण्डभन्दा बाहिर गई संसदले विधायन गर्न सक्दैन।  अतः नेपालमा  "संविधानको सर्वोच्चता" नै प्रमुख सिद्धान्तको रूपमा स्थापित  छ। (oksovereign)

अदृश्य विकासको लालचमा दृश्य पर्यावरणीय क्षतिको मूल्य चुकाउने विकासवादी अवधारणाले भावी पुस्तालाई सम्पदा होइन, विपदा हस्तान्तरण गर्दछ। अस्वस्थ वातावरणमा जन्मिएका भावी पुस्ताले वर्तमान पुस्ताद्वारा अपहरण गरिएको स्वच्छ वातावरणको अधिकारप्रति प्रश्न उठाउनेछन्, न कि पर्यावरणीय स्लखलनद्वारा प्राप्त हुने भौतिक विकासको कमीप्रति। अतः भावी पुस्ताको प्राथमिक प्रश्न "किन विकास भएन? भन्ने भन्दापनि "किन हाम्रो प्राकृतिक सम्पदालाई विवेकहीन तरिकाले दोहन गरियो?" भन्ने हुनेछ।  प्राकृतिक सम्पदाको संरक्षण र पारिस्थितिकीय सन्तुलन नै वर्तमान पुस्ताले भावी पुस्तालाई दिन सक्ने सर्वाधिक मूल्यवान् उत्तराधिकार हो। यसको अभावमा भौतिक विकासको कुनै महत्त्व रहँदैन।  पारिस्थितिकीय संहारमा लगाम कस्न नसके भावी पुस्ताले संरक्षित क्षेत्रको नाममात्र पाउनेछन्, अस्तित्व होइन। (okfuturegeneration)

संवैधानिक प्रश्नहरूलाई "शङ्का" वा "अनिश्चितता" को दायरामा राख्नु न्यायिक जिम्मेवारीबाट पलायन हुनु हो। प्रारम्भिक रूपमा नै कुनै कानून संविधानसम्मत नदेखिएको अवस्थामा सो कानून संविधानसम्मत छ भनी प्रमाणित गर्ने भार विधायिकामा हुन्छ। संविधान आफैंमा अधिकारको सीमारेखा हो। संविधानभित्र रहेर मात्र विधायिकाले आफ्नो अधिकार प्रयोग गर्नुपर्ने हुन्छ। संविधान नै एकमात्र मापदण्ड हो जसको आधारमा अदालतले संसदीय कानूनको परीक्षण गर्दछ। यसको निम्ति संविधान निर्माताको मनसायको खोजी हुनसक्ला तर संसदको मनसाय वा औचित्यको खोजी गरिंदैन। (okdoubt)

विधायिकी मनसाय संवैधानिक सीमाभित्र रहनु अनिवार्य छ।  संविधानप्रतिकूलका विधायिकी मनसाय अवरुद्धता संवैधानिक अनिवार्यता हो।  (okintention)संविधानको सर्वोच्चता सुनिश्चित गर्न संसदले बनाएका कानूनमाथि न्यायिक पुनरावलोकन हुनु अनिवार्य छ। संसद्को कानून केवल शंकाको घेरामा छ वा त्यसलाई पूर्णरूपमा असंवैधानिक प्रमाणित गर्न कठिन छ भन्ने आधारमा त्यसलाई यथावत् राख्नुपर्छ भन्ने तर्क संवैधानिक विधिशास्त्र र विधिको शासनका आधारभूत सिद्धान्त विपरीत छ।(okdoubt) संविधानविरुद्ध निर्मित कानूनको पहिलो लक्षण "शंका" हो। जहाँ शंका छ, त्यहाँ संविधानको उल्लङ्घनको सम्भावना छ। अतः (constitutional doubt) (okdoubt)

संवैधानिक विवाद टार्ने होइन, सम्बोधन गर्ने विषय हो। विवादबाट मुक्ति पाउने नाममा शंकायुक्त कानूनलाई वैधता प्रदान गर्ने प्रवृत्ति न्यायपालिकाको संवैधानिक जिम्मेवारीको परित्याग हो। अनावश्यक विवादको परिभाषा के हो? के संविधानको संरक्षणका लागि उठाइएको विवाद अनावश्यक हो?  शङ्कायुक्त कानूनलाई संविधानको परिधिभित्र रहेर मात्र कार्यान्वयन गर्न निर्देश दिन सकिन्छ नि भन्ने तर्क पनि बहसका क्रममा प्रस्तुत हुन आयो। विचारणीय कुरा के छ भने असंवैधानिक कानूनको कार्यान्वयन संवैधानिक सीमाभित्र रहेर गर्न सकिँदैन। कानून संविधानसम्मत छैन भने त्यसको पूर्ण वा आंशिक कार्यान्वयन पनि असंवैधानिक हुन्छ। निर्देशात्मक आदेशले असंवैधानिक कानूनलाई संवैधानिक बनाउँदैन।संविधानको व्याख्याका पनि  सीमा छन्, कानूनको मूल आशय विपरीत व्याख्या गर्नु उचित हुँदैन। (okdoubt)

संवैधानिक शंकाको अवस्थामा कानूनलाई वैधता प्रदान गर्ने सिद्धान्त संवैधानिक शासन व्यवस्थाको आत्मघाती मार्ग हो। संवैधानिक शंकालाई बेवास्ता गर्ने कार्यले संविधानको संरक्षण होइन, क्षरण गर्दछ। न्यायपालिकाको कर्तव्य संविधानको व्याख्या गर्नु मात्र होइन, संविधानको संरक्षण गर्नु पनि हो। शंकायुक्त कानूनलाई संवैधानिक उद्देश्य पूरा गर्ने नाममा वैधता प्रदान गर्नु न्यायिक आत्मसमर्पण र संवैधानिक विचलन हो। न्यायपालिकाले संविधानको संरक्षकको रूपमा निर्भीक, निष्पक्ष र निःसंकोच भई कार्य गर्नुपर्दछ। संविधानिक शंका नै कानूनको असंवैधानिकताको पूर्वचेतावनी हो। (okdoubt)



अक्सर न्यायिक आत्मसंयमको रूपमा प्रस्तुत गरिने संवैधानिकताको अनुमानको सिद्धान्तले संसदीय कार्यहरूलाई अपरिवर्तनीय मान्यता दिन्छ जसले मौलिक हक संरक्षणको भूमिकालाई ओझेलमा पार्ने र संवैधानिक सीमाहरूलाई निस्तेज पार्ने जोखिम सिर्जना गर्दछ। संसद्को कार्यलाई स्वतः संविधानसम्मत मान्ने प्रवृत्तिले शक्ति पृथकीकरणको सिद्धान्तलाई नै कमजोर पार्न सक्छ। यस विचारधाराले संसदीय निर्णयहरूलाई अतिरञ्जित महत्त्व प्रदान गर्दछ।  संवैधानिकताको अनुमानको सिद्धान्तलाई सावधानीपूर्वक र सीमित सन्दर्भमा मात्र प्रयोग गरिनुपर्दछ। विधायिकाले बनाएको कुनै पनि कानून मौलिक हकसँग असंगत भएमा त्यसलाई संविधानको परिधिभित्र राखेर  लागू नगरी  दृढतापूर्वक खारेज गर्नुपर्ने हुन्छ। संसद्को सम्मानको नाममा संविधानको उल्लंघनलाई नजरअन्दाज गर्न सकिँदैन। स्पष्ट त्रुटि र शङ्काको सुविधाको जिकीर  गर्दै संसद्का हरेक निर्णयलाई सुरक्षित राख्ने प्रयास संविधानको सर्वोच्चताविरुद्ध एक खतरनाक दृष्टिकोण हो। संवैधानिकताको अनुमानको सिद्धान्तको आडमा न्यायिक संकोच र आत्मसमर्पण  प्रदर्शन गरीनु हुँदैन। संविधानमाथि संसदीय अतिक्रमण भएको प्रारम्भिक संकेत देखिनासाथ न्यायपालिकाले निर्भीक, निःसंकोच र निष्पक्ष भई संवैधानिक सर्वोच्चताको रक्षा गर्नुपर्छ। संविधानिक सर्वोच्चताको  रक्षा गर्नु न्यायपालिकाको ऐच्छिक अधिकार होइन। यो अनिवार्य र अपरिहार्य कर्तव्य हो। यो कर्तव्यबाट विमुख हुनु संवैधानिक विश्वासको उल्लङ्घन हो।
 (okpresumption)


"न्यायिक सीमा (judicial limit) को प्रयोग गरी मात्र पुनरावलोकन गरिनुपर्छ" भन्ने तर्क, न्यायपालिकालाई निष्क्रिय बनाउने, संसद्का सम्भावित दुरुपयोगलाई नजरअन्दाज गर्ने र संविधानलाई मात्र शब्दको हदसम्म सीमित पार्ने प्रयास हो। न्यायिक हस्तक्षेपको दायरा संसद्को अवैध वा असंवैधानिक कदम रोक्न प्रयोग हुन्छ, विधायिकीको स्थान कब्जा गर्न होइन। संसदले जुनसुकै कानून पारित गर्न सक्छ तर यदि त्यसले संविधानको भावनालाई कमजोर पार्छ भने, अदालतको हस्तक्षेप अत्यावश्यक हुन्छ। न्यायालयको कर्तव्य केवल विधायिकाको सम्मान गर्ने होइन, बरु विधायिकाले संविधानको मर्यादा उल्लंघन गरेमा त्यसलाई नियन्त्रण गर्नु हो। न्यायिक पुनरावलोकनलाई सीमित गर्दा संसद्लाई सर्वसत्तावादी बनाउन सक्छ। संविधानले कल्पना गरेको  शक्तिसन्तुलन नै भत्किन सक्छ।(okjudicialreview)



"सम्भव भएसम्म" असंवैधानिक घोषणा नगर्ने अवधारणा न्यायिक आत्मनिषेधको पलायनवादी विचारधारा हो। संविधानको रक्षा गर्ने दायित्व बोकेको न्यायपालिका "सम्भव भएसम्म" को संकुचित सीमामा आफूलाई आबद्ध गर्नु हुँदैन। एकातर्फ शंकायुक्त कानूनलाई औचित्यपूर्ण व्याख्याद्वारा वैधता प्रदान गर्ने सिद्धान्त न्यायिक मूल्यको विपरीत हुन्छ भने अर्कातर्फ स्पष्टरूपमा असंवैधानिक रहेको कानूनलाई औचित्यपूर्ण व्याख्याद्वारा वैधता प्रदान गर्नु न्यायिक पुनरावलोकनको अधिकारको अवमूल्यन हुन जान्छ। अदालत संविधानको अभिभावक हो अपहरणकर्ता होइन।(ok...)

"तर्कसंगत प्रश्न" (rational question) उठ्न नसक्ने अवस्थामा मात्र कानून बदर गर्नुपर्ने अवधारणा न्यायिक अकर्मण्यता हो। न्यायपालिकाले संविधानको संरक्षण गर्ने क्रममा प्रारम्भिक चरणमै संवैधानिक अतिक्रमणको पहिचान गरी रोक्नुपर्दछ, न कि संवैधानिक अतिक्रमणको अन्तिम चरणसम्म प्रतीक्षा गर्नुपर्दछ। "तर्कसंगत प्रश्न" उठ्न नसक्ने अवस्थासम्म पुग्नु भनेको संविधानको अन्त्येष्टि हुनु हो, जीवनरक्षा होइन।(ok...)


संरक्षण क्षेत्र अवरोध होइन, बरु हाम्रो दीर्घकालीन विकासको मेरुदण्ड हो। यस्ता क्षेत्रहरूले प्रदान गर्ने पारिस्थितिकीय, सांस्कृतिक, आध्यात्मिक र आर्थिक मूल्यहरू अनुपम छन्, र कुनै पनि निर्जिव "गौरवको आयोजना" भन्दा अत्यन्त महत्वपूर्ण छन्। संरक्षण क्षेत्रहरूलाई विकासका बाधकको रूपमा होइन, विकासका गहना र हाम्रो संस्कृतिको मुकुटको रूपमा हेरिनुपर्छ।(okcosmetic)


जैविक विविधताको अद्वितीय भण्डार, पारिस्थितिकीय सेवाको स्रोत, र राष्ट्रिय पहिचानको प्रतीकका रूपमा स्थापित यी संरक्षण क्षेत्रहरू एकपटक विनाश भएपश्चात पुनर्स्थापित गर्न असम्भव वा असाध्य दुष्कर हुने र आगामी पुस्ताका लागि अपूरणीय क्षति हुने हुँदा, कुनै पनि विकासात्मक हस्तक्षेपको निर्णय लिँदा सम्पूर्ण वैकल्पिक उपायहरूको पर्याप्त अध्ययन-अनुसन्धान, पारदर्शी मूल्याङ्कन, र दीर्घकालीन परिणामहरूको समग्र परिप्रेक्ष्यमा विश्लेषण गरिनु न्यायोचित, तार्किक र वाञ्छनीय देखिन्छ।(okcosmetic) 

"जहाँ मौलिक अधिकारहरूको संरक्षणको प्रश्न आउँछ, त्यहाँ शङ्काको सुविधा कानूनलाई होइन, मौलिक अधिकारहरूलाई दिइनुपर्छ। अन्यथा संविधानवादको आधारभूत उद्देश्य नै पराजित हुन्छ।" यसलाई वातावरणको अधिकार अन्तर्गत प्रतिबन्धात्मक वाक्यांश नबनाएर एउटा छुट्टै उपधारा ३०(३) बनाएर, संविधान निर्माताहरूले विकासको पक्ष लिनेहरूमाथि "उचित सन्तुलन" कायम गरेको प्रमाणित गर्ने दायित्व सारेका छन्, नागरिकहरूले आफ्नो वातावरणीय अधिकार उल्लंघन भएको प्रमाणित गर्नुपर्ने होइन। व्यवस्थित विश्लेषणले देखाउँछ कि नेपालको संविधानमा मौलिक अधिकारहरूमा "तर" भन्ने शब्दबाट शुरु हुने प्रतिबन्धात्मक वाक्यांशहरू छन् (जस्तै: स्वतन्त्रताको अधिकार, समानताको अधिकार)। यो संरचनाले नागरिकहरूलाई वातावरणीय सीमाहरू उल्लंघन गर्ने खतरा भएको विकास कार्यमा संवैधानिक रोक लगाउन सक्ने अधिकार दिन्छ, जसले लोकतान्त्रिक वातावरणीय सुरक्षा भल्भको सिर्जना गर्छ। यसलाई प्रतिबन्धात्मक वाक्यांश नबनाएर छुट्टै उपधारा बनाएर, संविधान निर्माताहरूले के स्थापित गरेका छन् भने कुनै पनि विकास अघि बढ्नु अघि न्यूनतम वातावरणीय गुणस्तरको थ्रेसहोल्ड कायम राख्नु आवश्यक छ।(okdoubt)

 विकासमा लागू गरिने संवैधानिक जाँचको स्तर सम्भावित वातावरणीय प्रभावसँग अनुपातिक रूपमा बढ्छ - सानो प्रभावहरूले आधारभूत जाँचको सामना गर्दछन् भने ठूला प्रभावहरूले उच्चतम संवैधानिक समीक्षा सुरु गर्दछन्।(oklogical)

 संरक्षणक्षेत्रको हकमा वातावरणीय अधिकारहरूले बाहिरी सुरक्षात्मक वृत्त बनाउँछन् जसभित्र विकास अधिकारहरू संचालन हुनुपर्दछ - प्रतिस्पर्धी अधिकारहरूको रूपमा होइन तर एक विशाल संवैधानिक पारिस्थितिकी भित्रका उप-प्रणालीहरूको रूपमा।  जति बढी नाजुक वा महत्त्वपूर्ण पारिस्थितिकी प्रणाली, त्यति नै बलियो विकास दबाबहरूबाट संवैधानिक संरक्षण।(okcosmetic)

 अन्तरपुस्ता वातावरणीय न्यास: वर्तमान निर्णयकर्ताहरूले वातावरणीय स्रोतहरूको सम्बन्धमा भावी पुस्ताहरूप्रति संवैधानिक विश्वासको जिम्मेवारीहरू वहन गर्दछन्। संरक्षणक्षेत्रलाई ह्रास नगर्ने र ह्रास हुन गएको खण्डमा तत्काल नै reverse गर्न सकिने प्रकृतिको विकासका कामहरू संचालन हुनसक्छन्।(oklogical)





"धर्मो रक्षति रक्षितः" जस्तो हो।

कौटिल्यको अर्थशास्त्रमा भनिएको छः "न्यायेनानुपालनं च, अन्यायेन विनाशनं च"



 Footnote: संविधानले तोकेको विषयमा आत्मसंयमता अवश्य देखाउनुपर्छ र देखाएको पनि छ। (जस्तै संसदको विशेषाधिकार, राज्यका नीतिका विषय)
यदि मौलिक हक अन्तरगतको विषय नभएर राज्यको नीति अन्तरगतको विषय भएमा न्यायिक आत्मसंयम अपेक्षा गर्छ तर मौलिक हक विषयमा आत्मसंयताको झ्यालि पिट्नु आफ्नो जिम्मेवारीबाट पलायन हुनु हो। 
 Judicial Restraint: Courts typically exercise restraint when examining laws in light of DPSPs, deferring to legislative wisdom on matters of policy, particularly economic policy














 


















 



