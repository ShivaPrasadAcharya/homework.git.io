

श्री सर्वोच्च अदालतमा पेश गरेको
लिखित बहसनोट
विषयः बहसनोट पेश गरेको सम्बन्धमा ।

स्वतन्त्र उर्जा उत्पादकहरुको संस्था, नेपाल (सरोकारवाला पक्ष) तर्फबाट नियुक्त कानून व्यवसायीहरु व.अ.डा. चन्द्रकान्त ज्ञवाली, अ. मणिराज आचार्य, ब.अ. आशिष अधिकारी, ब.अ.डा. दिनमणि पोखरेल, अ. पुष्पराम पौड्याल, अ. नारायण चौलागाईँ, अ. रेजीना पौड्याल .....................	बहसनोट प्रस्तुतकर्ता
सरोकारवाला
विरुद्ध
अधिवक्ता दिलराज खनाल समेत ..............	रिट निवेदक
विपक्षी
मुद्दाः उत्प्रेषण (मुद्दा नं. ०८१–WC–०००२) ।


उपरोक्त बमोजिमको मुद्दामा सम्मानित सर्वोच्च अदालतबाट मिति २०८१।०७।२१ मा भएकोे आदेश बमोजिम न्याय निरोपणकोे प्रयोजनार्थ सरोकारवाला पक्ष स्वतन्त्र उर्जा उत्पादकहरुको संस्था, नेपाल (यसपछि सहजताको लागि “संस्था” भनिएको) को तर्फबाट निम्नानुसार व्यहोराको बहसनोट जिकिर प्रस्तुत गरेका छौँः

१.	प्रस्तुत मुद्दाको तथ्यगत विवरणहरु मिसिल संलग्न कागजातहरुबाट प्रष्ट हुने नै हुँदा यहाँ उल्लेख गरिएको छैन। यस बहसनोटमा सम्मानित अदालतबाट निरोपण गरिनुपर्ने संवैधानिक तथा कानुनी प्रश्नहरुमात्र प्रस्तुत गरिएको छ । 

२.	संघीय संसदले जारी गरेको लगानी सहजीकरण सम्बन्धी केही नेपाल ऐनलाई संशोधन गर्ने ऐन, २०८१ (यस पछि “लगानी सहजीकरण ऐन” भनिएको) को दफा ३ बमोजिम राष्ट्रिय निकुञ्ज तथा वन्यजन्तु संरक्षण ऐन, २०२९ (यसपछि “राष्ट्रिय निकुञ्ज ऐन” भनी सम्बोधन गरिएको) मा थप गरिएका दफा ५(क) र दफा ६(१क) मा उल्लिखित व्यवस्थाहरु मूलतः संविधानको धारा ३० को उपधारा (१) र (३) तथा नेपाल सरकारले अनुमोदन गरेको विभिन्न अन्तर्राष्ट्रिय सन्धिहरुसँग बाँझिएको हुनाले उक्त लगानी सहजीकरण सम्बन्धी ऐनले राष्ट्रिय निकुञ्ज ऐनमा थप गरेका व्यवस्थाहरु अमान्य र बदर घोषित गरी पाऊँ भन्ने निवेदकको मुख्य मागदावी रहेको छ ।   

३.	श्री सर्वोच्च अदालतबाट न्यायिक निरोपण हुनुपर्ने संवैधानिक तथा कानुनी प्रश्नहरुः 

३.१.	निवेदकको निवेदन मागदावी अनुसार उक्त लगानी सहजीकरण सम्बन्धी ऐनको दफा ३ बमोजिम राष्ट्रिय निकुञ्ज ऐनमा थप गरिएका व्यवस्थाहरु संविधानको धारा विपरीत भई बदर घोषित गरिनुपर्ने हो वा होइन? भनी निर्णयार्थ प्रस्तुत मुद्दामा सम्मानित अदालतबाट न्यायिक निरोपण गर्नुपर्ने मुख्य संवैधानिक तथा कानुनी प्रश्नहरु देहायका रहेका छन्ः 
(क)	निवेदन मागदावीको विषय न्यायिक पुनरावलोकनको क्षेत्राधिकार भित्र पर्ने विषय हो वा होइन ?
(ख)	लगानी सहजीकरण ऐनको दफा ३ बमोजिम राष्ट्रिय निकुञ्ज ऐनमा थप भएका दफा ५(क) र दफा ६(१क) का व्यवस्थाहरु नेपालको संविधानको धारा १, ३, ३०(३),१६, १७(२)(च), १८(२)(३) र ५१ को खण्ड (च) को उपखण्ड (१)(२)(३)(६) र खण्ड (च) को उपखण्ड (१)(३)(५)(६)(७)(८) सँग बाझिएका छन् वा छैनन्?
(ग)	लगानी सहजीकरण ऐनको दफा ३ बमोजिम राष्ट्रिय निकुञ्ज ऐनमा थप भएका व्यवस्थाहरुले नेपालको संविधानको धारा ३०(३) ले परिकल्पना गरेको वातावरण र विकास बीचको सन्तुलनलाई कायम गरेको छन् वा छैनन्?
(घ)	रिट निवेदन माग बमोजिम रिट जारी हुनुपर्ने हो वा खारेजै हुनुपर्ने हो ?

४.	सम्मानित सर्वोच्च अदालतबाट ठहर हुनुपर्ने उपर्युक्त बमोजिमको संवैधानिक तथा कानुनी प्रश्नहरुको सम्बन्धमा देहाय बमोजिमको बहसनोट प्रस्तुत गर्दछौँः

४.१.	निवेदकको मागदावीको विषय न्यायिक पुनरावलोकनको क्षेत्राधिकार भित्र पर्ने विषय हो वा होइन?
(क)	प्रस्तुत विषयवस्तु संविधानको धारा १३३ को उपधारा (१) को क्षेत्राधिकार भित्र पर्ने विषय होइनः नेपालको संविधानको धारा १३३ को उपधारा (१) अनुसार संसदद्वारा निर्मित कानुनले संविधानद्वारा प्रदान गरिएको मौलिक हक उपर अनुचित बन्देज लगाएको वा संविधानसँग उक्त कानुन वा त्यसको कुनै भाग प्रष्ट रुपमा बाझिएको प्रष्ट अवस्थाको विद्यमानता भएमा मात्र सम्मानित सर्वोच्च अदालतको न्यायिक पुनरावलोकनको क्षेत्राधिकार आकृष्ट हुन्छ । निवेदकको मागदावी बमोजिम उक्त थप गरिएका व्यवस्थाहरु मूलतः संविधानको धारा ३० को उपधारा (३) सँग कसरी बाझिएको छ भन्ने कुरा स्थापित नहुँदा सम्म केवल व्याख्या (Interpretation) को आधारमा बाझिएको भनी उल्लेख गरेर वा अनुचित बन्देज लागेको भनी दावी गरेर मात्र न्यायिक पुनरावलोकनको मार्ग उपलब्ध हुन सक्दैन । वास्तवमा संविधानको धारा ३० को उपधारा (३) निषेधात्मक व्यवस्था (prohibitory provision) नभई (Enabling provision) हो । संविधानको उक्त धाराले उल्टै नेपाल सरकारलाई वातावरण तथा विकासबीच समुचित सन्तुलन कायम राख्ने गरी कानुन निर्माण गर्नका लागि  अधिकार प्रदान गरेको छ । सोही अधिकार समेतको प्रयोग गरी उक्त लगानी सहजीकरण सम्बन्धी ऐन तर्जुमा गरिएको हुनाले अधिकार निसृत गर्ने संवैधानिक व्यवस्थासँग बाझियो भन्नु अन्तरविरोधपूर्ण कुरा हो।  
 
(ख)	रिट निवेदनले न्यायिक पुनरावलोकनको मुख्य आधार सन्तुष्ट गरेको छैनः कुनै पनि विधायिकी कानुनको न्यायिक परीक्षणको सन्दर्भमा देहायका तीन मुख्य आधारहरूमध्ये कम्तीमा एक आधार पुरा गर्नु अपरिहार्य हुन्छः (अ) अवैधानिकता (क्ष्ििभनबष्तिथ), (आ) अविवेकशीलता (क्ष्चचबतष्यलबष्तिथ) र (इ) कार्यविधिगत अनुपालनाको अभाव (एचयअभमगचब िलयल–अयmउष्बिलअभ)  । अर्थात्, कुनै पनि विषयलाई सर्वोच्च अदालतको असाधारण अधिकारक्षेत्रको क्षेत्राधिकार भित्र र त्यो पनि न्यायिक पुनरावलोकनको द्वारमा प्रवेश गराउनका निमित्त यी तीन आधारहरुमध्ये कुनै एक आधार सशक्त रुपमा स्थापित भएको हुनुपर्दछ र उक्त आधारहरु पुष्टि गर्ने दायित्व स्वयम् निवेदकमा नै रहन्छ । रिट निवेदनमा राष्ट्रिय निकुञ्ज ऐनमा भएको उक्त संशोधन के–कुन आधारमा ष्ििभनब,ि ष्चचबतष्यलब िवा उचयअभमगचबििथ लयल–अयmउष्बिलत रहेको छ भनी संवैधानिक तथा कानुनी आधारहरु उल्लेख गरेको अवस्था नै छैन । उल्टै त्रुटीपूर्ण रुपमा कानुन निर्माण गर्न सकिने संवैधानिक प्रावधानलाई नै उदधृत गरी उक्त रिट निवेदन दायर भएको छ । यसको अलावा निवेदकले तथ्यको त्रुटी (भ्चचयच या ँबअत) र कानुनी प्रकियाको त्रुटी (भ्चचयच या उचयअभमगचब िबिध) देखाउन सक्नुभएको छैन। 

(ग)	रिट निवेदनमा उठान गरिएको विषयवस्तु एचभकगmउतष्यल या ऋयलकतष्तगतष्यलबष्तिथ को सिद्धान्त विपरीत छः कुनै पनि विधायिकी कानुनको संवैधानिक परीक्षण गरी उक्त कानुन बदर गर्ने अदालतीय अधिकार नियम नभई अपवाद हो र सो अधिकारको प्रयोगको दायरा अत्यन्तै संकुचित हुन्छ । न्यायिक पुनरावलोकन न्यायालयलाई प्रदान गरिएको सीमाहीन अर्थात् निरपेक्ष अधिकार होइन । विधायिकाले कुनै खास उद्देश्य पूरा गर्नका लागि कानुनी उपायद्वारा कुनै व्यवस्था वा प्रबन्ध गर्दछ र त्यस्तो व्यवस्था प्रष्ट रुपमा कुनै संवैधानिक व्यवस्था प्रतिकूल नरहेसम्म अदालतले आफ्नो असाधारण अधिकार प्रयोग गरी हस्तक्षेप गर्न वाञ्छनीय हँुदैन  । यसरी विधायिकी बुद्धिमत्ता ९ीभनष्कबितष्खभ ध्ष्कमयm० को प्रयोग गरी विधि र प्रक्रिया बमोजिम निर्माण गरेको ऐनलाई सम्मनित सर्वोच्च अदालतबाट संविधान अनुकूल नै रहेको अनुमान गर्नुपर्ने हुन्छ भनी विभिन्न महत्वपूर्ण मुद्दाहरुमा नजीर सिद्धान्त प्रतिपादन भएको पाइन्छ   । त्यसैगरी संविधानसँग कुनै कानुन बाझिएको भन्ने निवेदननमा अदालतले सकभर कानून संविधान अनुकूल बनेको हो भन्ने अनुमान गर्नुपर्छ भन्ने सिद्धान्त पटक–पटक सम्मानित सर्वोच्च अदालतबाट प्रतिपादित भएको छ । यस मान्यतालाई एचभकगmउतष्यल या ऋयलकतष्तगतष्यलबष्तिथ को सिद्धान्तको संज्ञा दिइएको छ । तर रिट निवेदकको निवेदन व्यहोरा हेर्दा संविधानद्वारा प्रदत्त हक र अधिकार प्रयोग गरी विधायिकाले तयार गरेको कानुनलाई बिना आधार र कारण रङ्गीन कानुन (ऋययिचबदभि ीभनष्कबितष्यल) भनी रिट निवेदनमा उल्लेख गरिएको छ। 

	यसै सन्दर्भमा सम्मानित सर्वोच्च अदालतबाट ‘संविधानसँग कुनै कानून बाझेको भन्ने निवेदनमा अदालतले सकभर कानून संविधान अनुकूल बनेको हो भन्ने अनुमान गर्नुपर्छ । कानूनमा कहाँ त्रुटी छ, कानून मस्यौदा गर्दा म्चबात गर्नेले कहाँ के बिगारेको छ आदि अदालतले कोट्याएर हेरीरहन हुँदैन भनी शम्भुप्रसाद संजेल समेत विरुद्द संस्कृति पर्यटन तथा नागरिक उड्डयन मन्त्रालय, सिंहदरबार काठमाडौं समेत (ने.का.प. २०६४, नि.नं. ७८७६, अंक ९, भाग ४९) रहेको मुद्दामा मुद्दाको निर्णयाधारको रुपमा लिएको देखिन्छ । यसर्थ संवैधानिक व्यवस्थाको दायरामा रही संविधानको धारा ३० को उपदफा (३) बाट प्रदत्त विधायिकी अधिकार र संघीय संसदको एकल अधिकार सूची (अनुसूची–५) को क्रम संख्या नं. ११ (जलस्रोतको संरक्षण र बहुआयामिक उपयोग सम्बन्धी नीति र मपदण्ड), नं. १४ (केन्द्रीय स्तरका ठूला विद्युत...), नं. २७ (राष्ट्रिय निकुञ्ज तथा वन्यजन्तु आरक्ष तथा सिमसार क्षेत्र) समेत गरी यी सम्पूर्ण संवैधानिक अधिकारहरु संविधानले नै व्यवस्थापिकालाई सुम्पिएको देखिन्छ । यस किसिमको विधायिकी वुद्धिमत्ता ९ीभनष्कबितष्खभ ध्ष्कमयm० र विधायिकी क्षमता ९ीभनष्कबितष्खभ ऋयmउभतभलअभ० प्रयोग गरी जारी भएको लगानी सहजीकरण ऐनबाट थप भएका व्यवस्थाहरु संविधानसँग बाझिएको छैन । 

(घ)	अदालतले न्यायिक पुनरावलोकनको असाधारण क्षेत्राधिकारको प्रयोग गर्दा संवेदनशील भई न्यायिक आत्मसंयमता अपनाउनुपर्ने हुन्छः शक्ति पृथकीकरण र संवैधानिक सर्वोच्चताको आधारभूत मान्यताहरुको जगमा हेर्ने हो भने राज्यको हरेक अंग आ–आफ्नो क्षेत्रमा उत्तिकै अधिकारसम्पन्न छन ्। राज्यको कुनै एक अंगले अर्को अंगको संविधान तथा कानुनले निर्दिष्ट गरीदिएको क्षेत्र र अधिकारको प्रयोगमा हस्तक्षेत्र गर्न मिल्दैन । त्यसैले न्यायिक पुनरावलोकनको विषयमा अदालतले आफ्नो असाधारण अधिकारको प्रयोग गर्दा संयमित भई सकभर हस्तक्षेप गर्न हुदैन । यसै सन्दर्भमा सम्मानित सर्वोच्च अदालतबाट “सबै प्रकारका नीतिगत निर्णयमा अदालतले हस्तक्षेप गर्ने हो भने ती निकायको कार्यप्रणालीमा एकातर्फ अदालतको अनावश्यक हस्तक्षेप हुन पुग्दछ भने अर्कोतर्फ अदालतको आदेश सधै र सवै अवस्थामा कार्यान्वयनयोग्य हुन नसकी यस्तो विषय न्यायिक व्यवस्थापकीय मापदण्ड (व्गमष्अष्बििथ ःबलबनभबदभि क्तबलमबचम) भन्दा बाहिर समेत पर्न आउने हुँदा...नीतिगत निर्णयका विषयमा अदालतले सकभर हस्तक्षेप गर्न उपयुक्त हुने देखिदैन...अदालतले हस्तक्षेप नगरी स्वेच्छिक रुपमा न्यायिक आत्मसंयम (व्गमष्अष्ब िक्भाि–च्भकतचबष्लत) अपनाउनु नै वाञ्छनीय देखिन आउने” भनी रामकृष्ण काफ्ले समेत वि. प्रधानमन्त्री तथा मन्त्रिपरिषद्को कार्यालय, समेत (ने.का.प. २०६७, नि.नं. ८३९०, भाग ५२, अंक ६) रहेको मुद्दामा नजीर प्रतिपादन भएको छ । 

	न्यायिक संयमताको सिद्धान्तलाई भारतीय अदालतले समेत आत्मसात् गरेको देखिन्छ । सन्दर्भ सामग्रीको रुपमा भारतको स्टेट अफ वेस्ट बेन्गल वि. अन्वर अली सरकार (ब्क्ष्च् ज्ञढछद्द क्ऋ ठछ, उबचब डघ) मुद्दामा सर्वोच्च अदालतबाट “क्ष्त ष्क तजभ ागलअतष्यल या तजभ भिनष्कबितगचभ बयिलभ, जभबमभम दथ तजभ नयखभचलmभलत या तजभ मबथ, तय मभतभचmष्लभ धजबत ष्क, बलम धजबत ष्क लयत, नययम बलम उचयउभच ायच तजभ उभयउभि या तजभ बिलमस बलम तजभथ mगकत दभ नष्खभल तजभ धष्मभकत बितष्तगमभ तय भहभचअष्कभ तजभष्च ागलअतष्यलक धष्तजष्ल तजभ बmदष्त या तजभष्च उयधभचक, भकिभ बिि उचयनचभकक ष्क दबचचभम। द्यगत, दभअबगकभ या तजभ ऋयलकतष्तगतष्यल, तजभचभ बचभ ष्mिष्तक दभथयलम धजष्अज तजभथ अबललयत नय बलम भखभल तजयगनज ष्त ाबििक तय तजभ यित या वगमनभक तय मभतभचmष्लभ धजभचभ तजयकभ ष्mिष्तक ष्भि, तजभ दबकष्क या तजभष्च मभअष्कष्यल अबललयत दभ धजभतजभच तजभ ऋयगचत तजष्लपक तजभ बिध ष्क ायच तजभ दभलभाष्त या तजभ उभयउभि यच लयत। ऋबकभक या तजष्क तथउभ mगकत दभ मभअष्मभम कयभिथि यल तजभ दबकष्क धजभतजभच तजभ ऋयलकतष्तगतष्यल ायचदष्मक ष्त” भनी फैसला भएको देखिन्छ । तसर्थ, विधायिकाद्वारा निर्माण गरिएको कुनै पनि कानुनको संवैधानिकता माथि प्रश्न उठ्दा अदालतले यस्तो विषयलाई संवेदनशील भई न्यायिक आत्मसंयम तथा संवैधानिकताको अनुमानको आधारमा सम्बोधन गर्नुपर्नेहुन्छ । माथि प्रकरणमा उल्लेख गरे बमोजिम निवेदकले उठान गरेको विषयवस्तु न्यायिक पुनरावलोकनको परिधि भित्र पर्दैन । यस्तो विषयमा अझ बढी संवेदनशील हुन जरुरी हुन्छ । 

४.२.	लगानी सहजीकरण ऐनको दफा ३ बमोजिम राष्ट्रिय निकुञ्ज ऐनमा थप भएका व्यवस्थाहरु नेपालको संविधानको धारा १, ३, ३०(३),१६, १७(२)(च), १८(२)(३) र ५१ को खण्ड (च) को उपखण्ड (१)(२)(३)(६) र खण्ड (च) को उपखण्ड (१)(३)(५)(६)(७)(८) सँग बाझिएका छन् वा छैनन् ?
	
	यस प्रश्न निराकरण गर्नका लागि देहायका विषयहरु निक्र्यौल गर्नुपर्ने हुन्छः 

	(क)	लगानी सहजीकरण ऐनद्वारा राष्ट्रिय निकुञ्ज ऐनमा संशोधन गरी कानुन बनाउने अधिकार संघीय संसदलाई छ वा छैन ?
		नेपालको संविधानको धारा २ र ५६ (२) बमोजिम संघीय सरकार समेतलाई शक्तिको बाँडफाँड गरी धारा ५७ (राज्यशक्तिको बाँडफाँड) बमोजिम धारा १०९ (संघीय संसदको व्यवस्थापकीय अधिकार) को अधीनमा रही अनुसूची–५, ७ र ९ मा उल्लिखित व्यवस्थापकीय अधिकारहरु प्रदान गरेको छ । संघीय संसदको एकल अधिकार सूची (अनुसूची–५) को क्रम संख्या नं. ११ (जलस्रोतको संरक्षण र बहुआयामिक उपयोग सम्बन्धी नीति र मपदण्ड), नं. १४ (केन्द्रीय स्तरका ठूला विद्युत...), नं. २७ (राष्ट्रिय निकुञ्ज तथा वन्यजन्तु आरक्ष तथा सिमसार क्षेत्र) समेत गरी यी सम्पूर्ण अधिकारहरु संविधानले नै व्यवस्थापिकालाई सुम्पिएको देखिन्छ । फेरी, उपर्युक्त विषयहरुमा कानुन बनाउनका लागि संविधानले कुनै निषेध गरेकोे छ त भनी हेर्ने हो भने, त्यो पनि होइन । संविधानको धारा ३० को उपधारा (३) ले नै वातावरण र विकासबीच समुचित सन्तुलन कायम गर्नका लागि आवश्यक कानुन निर्माण गर्ने अधिकार प्रदान गरेको छ । वास्तवमा संविधानको धारा ३० को उपधारा (३) को व्यवस्था आफँैमा विशिष्ट र मौलिक व्यवस्था हो । मौलिक हक र राज्यको विकासको आकांक्षा र दायित्वको सन्तुलन गर्ने ध्येयले नै सो विशेष व्यवस्था संविधानको मौलिक हकको खण्डमा नै राखिएको हो । साथै संविधानको धारा ५१ को खण्ड (च) ले विकास सम्बन्धी, खण्ड (६) ले प्राकृतिक साधन स्रोतको संरक्षण, संवर्धन र उपयोग सम्बन्धी नीति र खण्ड (ज) मा नागरिकका आधारभूत आवश्यकता सम्बन्धी नीतिलाई राज्यको नीतिका रुपमा त्यसै संविधानमा उल्लेख गरिएको होइन । राज्यको श्रोत र साधनको उपयोग गरी विकास र समृद्धिको सपनालाई साकार गर्नु संविधानको सफल कार्यान्वयन गर्नु हो । 

		यसका साथै, राष्ट्रिय निकुञ्ज ऐनको दफा ३ ले कुनै पनि राष्ट्रिय निकुञ्ज, आरक्ष वा संरक्षण क्षेत्रको आवश्यकता अनुसार सीमा समेत हेरफेर गर्ने अधिकार नेपाल सरकारलाई रहेको हुँदा के–कुन आधारमा निवेदकले संघीय संसद र राज्यका अंगहरुले “छिद्र सृजना गर्ने वदनियतपूर्ण मनसाय” ले उक्त संशोधन गरिएको भनी दावी लिईएको छ सो निराधार छ । संविधानको धारा ३० को उपधारा (३) ले नै कानुन निर्माण गर्नका लागि विशेष व्यवस्था गरेको अवस्थामा सोही व्यवस्था समेतको आधारमा निर्माण भएको कानुनलाई ऋययिचबदभि ीभनष्कबितष्यल को संज्ञा किमार्थ दिन मिल्दैन । 
  	
	(ख)	संघीय संसदले अति संवेदनशील क्षेत्र तोक्ने अधिकार कार्यकारीलाई प्रदान गर्न सक्छ वा सक्दैन ?
		निवेदकले उठान गरे जस्तो नेपाल सरकारलाई अति संवेदनशील क्षेत्र तोक्ने अधिकार सुम्पिन नमिल्ने होइन । राष्ट्रिय निकुञ्ज ऐनले नै कुनै पनि क्षेत्रलाई संरक्षित क्षेत्र तोक्ने अधिकार नेपाल सरकारलाई सुम्पिएको छ । सो व्यवस्था उक्त ऐनको दफा ३ को उपदफा (१) मा समेत रहेको छ । यसैगरी उक्त ऐनको दफा ३ को उपदफा (२) ले नै ‘एकपटक घोषित भैसकेको राष्ट्रिय निकुञ्ज, आरक्ष वा संरक्षण क्षेत्र परित्याग वा स्वामित्वको हस्तान्तरण वा सिमाना हेरफेर नेपाल सरकारले नेपाल राजपत्रमा सूचना प्रकाशित गरी गर्न सक्दछ’ भनी संरक्षित क्षेत्र सम्बन्धी सम्पूर्ण अधिकार कार्यपालिकालाई अधिकार प्रत्यायोजन (च्भ(मभभिनबतभ) गर्न सक्ने संवैधानिक सिद्धान्त नै रहेको छ । उक्त व्यवस्थाहरुलाई थप गरिएको व्यवस्थाको सादृश्यतामा हेर्दा संरक्षित क्षेत्रभित्रको कुनै भागलाई अति संवेदनशील क्षेत्र तोक्ने कुरा न कानुनी व्यवस्थाभन्दा बाहिरको कुरा हो, न कार्यकारीलाई सो अधिकार प्रदान गर्न नमिल्ने अधिकार नै हो । थप भएका व्यवस्थाहरुलाई राष्ट्रिय निकुञ्ज ऐनका व्यवस्थाहरुको समग्रतामा हेर्दा थप भएका व्यवस्थाहरु पूरक व्यवस्थाहरु हुन् । साथै विधायिकाले अति संवेदनशील क्षेत्र तोक्ने अधिकार प्रदान गर्दा सोको परिभाषा लगायतका विषयवस्तुहरु निर्दिष्ट नगरेको हुनाले सो व्यवस्था ‘क्पभभितयल बिध’ हो भन्ने रिट निवेदकको दावी पनि सही होइन । उक्त व्यवस्था कार्यान्वयनका लागि नियमावली तर्जुमा गर्नुपर्ने र विद्यमान अन्य कानुनहरुले समेत सो विषयलाई सम्बोधन गरेको हुँदा सो कानुनी प्रबन्धलाई अपूर्ण कानुनी व्यवस्था मान्न मिल्दैन । 

	(ग)	संशोधित दफाले अन्तर्राष्ट्रिय सन्धिहरुको उल्लंघन गरेको छ वा छैन ?
रिट निवेदकमा उक्त थप भएका व्यवस्थाहरुबाट नेपाल कानुन सरह लागु हुने अन्तर्राष्ट्रिय सन्धिहरु समेतको उल्लंघन भएको छ भनी दावी लिइएको छ, जुन गलत छ । अन्तर्राष्ट्रिय सन्धि सम्झौताहरुमा एकातिर वातावरणलाई संरक्षण गर्ने दायित्व रहेको छ भने अर्को तर्फ संयुक्त राष्ट्रसंघको एक अंग, ग्लष्तभम ल्बतष्यलक ज्गmबल च्ष्नजतक इााष्अभ या ज्ष्नज ऋयmmष्ककष्यलभच ९इज्ऋज्च्० को म्भअबिचबतष्यल या च्ष्नजत तय म्भखभयिऊभलत, ज्ञढडट पनि त छ । एकातिर निवेदकले उल्लेख गर्नुभएको तमाम अन्तर्राष्ट्रिय सन्धिहरु छन् भने अर्कोतिर नेपाल सरकारले प्रतिबद्धता जाहेर गरेकोे क्गकतबष्लबदभि म्भखभयिऊभलत न्यबकि ९क्म्न्क० हासिल गर्ने दायित्व पनि छ । उक्त क्म्न्क मध्ये पनि यस संस्थासँग प्रत्यक्ष सरोकार रहेको न्यब िलय। ठ ९भ्लकगचभ बअअभकक तय बाायचमबदभि, चभष्बिदभि, कगकतबष्लबदभि बलम mयमभचल भलभचनथ ायच बिि० को प्राप्तिका लागि राज्यको प्राकृतिक श्रोत र साधनको दिगो उपयोग नगरी सम्भव छैन । प्राकृतिक श्रोत साधनको संरक्षणका साथै आर्थिक विकास गर्नु पनि राज्यको दायित्व अन्तर्गत नै पर्दछ । यसै पनि संयुक्त राष्ट्रसंघीय जैविक विविधता महासन्धि, १९९२ को प्रस्तावनामा नै “च्भबााष्चmष्लन तजबत क्तबतभक जबखभ कयखभचभष्नल चष्नजतक यखभच तजभष्च यधल दष्ययिनष्अब िचभकयगचअभक” भनी उल्लेख गरिएको छ । उक्त सन्धिले “च्भअयनलष्शष्लन तजबत भअयलयmष्अ बलम कयअष्ब िमभखभयिऊभलत बलम उयखभचतथ भचबमष्अबतष्यल बचभ तजभ ाष्चकत बलम यखभचचष्मष्लन उचष्यचष्तष्भक या मभखभयिउष्लन अयगलतचष्भक” भन्ने पक्षलाई समेत प्रस्तावनामा उल्लेख गरेको छ । सन्धिको धारा ३ मा “कतबतभक जबखभ, ष्ल बअअयचमबलअभ धष्तज तजभ ऋजबचतभच या तजभ ग्लष्तभम ल्बतष्यलक बलम तजभ उचष्लअष्उभिक या ष्लतभचलबतष्यलब िबिध, तजभ कयखभचभष्नल चष्नजत तय भहउयिष्त तजभष्च यधल चभकयगचअभक उगचकगबलत तय तजभष्च यधल भलखष्चयलmभलतब िउयष्अिष्भक‘” भनी जैविक विविधताको उपयोग सम्वन्धित देशको राष्ट्रिय नीतिको विषय हो भनि स्पस्ट ब्यवस्था गरेको छ । हाल अन्तर्राष्ट्रिय जगतमा भ्अय–ऋभलतचष्अ वा ज्गmबल–ऋभलतचष्अ बउउचयबअज मा मात्रै केन्द्रित नभई दुबै पक्ष बीच सन्तुलन कायम गर्ने बुद्धिमताको जागरण भएको देखिन्छ । यी दुईमध्ये कुनै एक पक्षलाई मात्र बचाउन तर्फ लाग्ने हो भने मानव जाति र यस जगतको नै भलो नहुने कारणले नै यस आधारमा सन्धिहरुको निर्माण गरिएको हो । 
यसै पनि नेपाल सरकारद्वारा अनुमोदन गरिएका अन्तर्राष्ट्रिय सन्धिहरु कानुन सरह लागु हुने भए पनि नेपाल भित्र विद्यमान रहेका कानुनलाई यसले प्रतिस्थापन गर्ने होइन । “सन्धिहरु कानुन सरह लागु हुन सक्छन, तर कानुन नै भनिहाल्न नमिल्ने । कानुन हुनु र कानुन सरह लागु हुनु दुई पृथक कुरा हुन् । विद्यमान कानुनलाई नै प्रतिस्थापन गरी ‘कानुन’ हुनु भनेको दुई फरक विषय हो । कुनै कुरा कानुन सरह लागु हुन्छ भन्दैमा सबै सन्दर्भमा सबै प्रयोजनको निमित्त त्यसलाई वैधानिक प्रक्रियाद्वारा निर्मित कानुनको ग्रहण गर्न नमिल्ने...सन्धिसँग बाझिएको त्यस्तो अध्यादेश बदर गराउने अधिकार संविधानको धारा ८८(१) ले यस अदालतलाई प्रदान गरेको नदेखिने” भनी दिनेशकुमार शर्मा वि. नेपाल सरकार समेत (ने.का.प. २०६३, नि.नं. ७७५७, अंक ९) रहेको मुद्दामा सम्मानित सर्वोच्च अदालतबाट नजीर प्रतिपादन भईसकेको छ । साथै, अ. चन्द्रकान्त ज्ञवाली समेत वि. नेपाल सरकार समेत (ने.का.प. २०५८, नि.नं. ७०४४, अंक ११) रहेको मुद्दामा “संवैधानिक व्यवस्थाको सामु सन्धिको व्यवस्थाले प्राथमिकता पाउँछ भन्न सकिने अवस्था पनि देखिदैन” भनी अन्तर्राष्ट्रिय सन्धिहरुलाई म्यmभकतष्अबतभ गर्ने सन्दर्भमा म्गबष्किm को सिद्धान्तलाई आत्मसाथ गरिएको देखिन्छ । यी तमाम अन्तर्राष्ट्रिय सन्धिहरुलाई जस्ताको तस्तै कानुन मानी लागु गर्ने हो भने नेपाल राज्यको भुगोल, प्राकृतिक श्रोत साधनको उपस्थिति लगायत पक्षहरुसँग सापेक्षित रही निर्माण गरिएका विद्यमान सबै कानुनहरु निरर्थक हुने हुँदा अन्तर्राष्ट्रिय कानुनसँग बाझिएको भन्न मिल्दैन ।

(घ)	निवेदकको दावी बमोजिम धोकाधडी ९ँचबगम यल ऋयलकतष्तगतष्यल० गरी लगानी कानूनका नाममा रङ्गिन कानून बनाईएको हो वा होइन ?
सर्वप्रथमत, संघीय संसदलाई धोकाधडी गरी अप्रत्यक्ष रुपमा उक्त दफा थप गर्नुपर्ने कुनै आवश्यकता नै थिएन । थप गरिएको उक्त व्यवस्था बिना कारण लागु गरिएको होइन । उक्त संशोधित दफा के–कुन कारणले लागु गरियो भन्ने क्रमबद्ध घटनाक्रम यसै बहसनोट साथ अनुसूचीमा समेत पेश गरेका छौँ । सो बारेमा संक्षिप्तमा उल्लेख गर्नु पर्दा अधिवक्ता विज्ञान सिंह विष्ट वि. नेपाल सरकार समेत रहेको मुद्दामा (०७८–ध्ँ–००२५) सम्मानित सर्वोच्च अदालतको पूर्ण इजलासबाट रिट खारेज गरी निर्देशनात्मक आदेश जारी भएको थियो । उक्त फैसलामा जारी गरिएको निर्देशनात्मक आदेश कार्यान्वयन गर्ने क्रममा राष्ट्रिय निकुञ्ज ऐनको दफा ३३क. अनुसार नेपाल सरकारबाट  ‘संरक्षित क्षेत्रमा पूर्वाधार निर्माण सम्बन्धी कार्यविधि, २०८०’ लागु गरिएको छ । उक्त कार्यविधिको दफा २ को उपदफा (क) मा नै ‘अति संवेदनशील क्षेत्र’ भन्नाले ‘संरक्षित वन्यजन्तु वा सङ्कटापन्न वन्यजन्तु तथा वनस्पतिको दृष्टिकोणले महत्वपूर्ण स्थल, वन्यजन्तुको प्रमुख बासस्थान, रामसारमा सूचीकृत क्षेत्र वा ऐतिहासिक, सांस्कृतिक वा वैज्ञानिक महत्वको नेपाल सरकाले अति संवेदनशील क्षेत्र भनी तोकेको क्षेत्र सम्झनु पर्छ’ भनी परिभाषित गरिएको थियो । उक्त कार्यविधिलाई ऐन मार्फत संस्थागत गर्नका लागि लगानी सहजीकरण सम्बन्धी ऐन लागू भएपश्चात् यस संशोधनको संवैधानिकता माथि प्रश्न उठाउने ठाऊँ नै छैन । कुनै पनि कानुनलाई संशोधन गर्ने मुख्यतः दुई तरिकाहरु हुन्छन्ः (क) संसदबाट विधेयक पास गरी उक्त ऐनलाई नै संशोधन गर्नु, वा, (ख) कुनै खास समूहका कानूनहरुलाई खास कारणले कुनै एक विधेयकद्वारा संशोधन गर्नु । जुन बखत उक्त थप दफा लागु गरियो, मुलुकमा स्वदेशी तथा विदेशी लगानी भित्राउन सरकारले तेस्रो अन्तर्राष्ट्रिय लगानी सम्मेलन आयोजना गर्न लागेको थियो । तसर्थ, उक्त बखत नै कार्यविधिमा भएको उक्त प्रावधानलाई संस्थागत र अझ बढी नियमित गर्नका लागि व्यवस्थाहरु थप गरिएको हो । यसरी कुनै ःबबिाष्मभ क्ष्लतभलतष्यल राखेर नभई क्रमबद्ध रुपमा संरक्षित क्षेत्रलाई अझ बढी नियमित गर्नका लागि उक्त व्यवस्था लागु गरिएको हो। 
	
(ङ)	निवेदकको मागदावी बमोजिम ग्तिचब ख्ष्चभक को माध्यमबाट उक्त व्यवस्था खारेज गर्न मिल्ने हो वा होइन ?
कुनै पनि कानुनलाई ग्तिचब ख्ष्चभक को माध्यमबाट खारेज गर्नका लागि संविधानसँग बाझिएको भनी उल्लेख गर्नु मात्र पर्याप्त हुँदैन । बाझिएको भनेको कानूनको व्यवस्था संविधानसँग कुन कारणले बाझिएको हो सो स्पष्ट खुलाउनु पर्छ । बाझिएको कारण स्पष्ट उल्लेख नगरी केवल संविधानसँग बाझिएको भन्ने उल्लेख भएकै आधारमा त्यस्ता बाझिएको कारण अदालत स्वयंले सिर्जना गरी कुनै कानूनलाई अमान्य र बदर घोषित गर्ने संविधानको मनसाय कदापि होइन । उक्त सिद्धान्तलाई सम्मानित सर्वोच्च अदालतबाट सविन श्रेष्ठ विरुद्ध कानून न्याय तथा संसदिय व्यवस्था मन्त्रालय समेत (स.अ.बु, २०५७ सालको रिट नं.२७८४, वर्ष १०, अंक १९), बद्री कुमार बस्नेत विरुद्ध श्री ५ को सरकार, मन्त्रिपरिषद् सचिवालय समेत (ने.का.प. २०५१, नि.नं. ४९८५, अंक १०, भाग ३६), जनहित संरक्षण मञ्चको तर्फबाट अख्तियार प्राप्त र आफ्नो हकमा समेत अधिवक्ता रमा पन्त खरेल समेत वि. नेपाल सरकार, प्रधानमन्त्री तथा मन्त्रिपरिषद् कार्यालय सिंहदरवार समेत (ने.का.प. २०६५, नि.नं. ७९५१, अंक ४, भाग ५०) लगायत अन्य मुद्दाहरुमा नजीर समेत प्रतिपादन भएको छ । ब् कष्नलषष्अबलत अबलयल या मभतभचmष्लबतष्यल या अयलकतष्तगतष्यलबष्तिथ ष्क तजबत तजभ ऋयगचतक धयगमि दभ चभगिअतबलत तय मभअबिचभ ब बिध ष्लखबष्मि यच गतिचब खष्चभक यल बअअयगलत या गलअयलकतष्तगतष्यलबष्तिथ। त्जभ अयगचतक धयगमि बअअभउत बल ष्लतभचउचभतबतष्यल, धजष्अज धयगमि दभ ल ाबखयच या अयलकतष्तगतष्यलबष्तिथ चबतजभच तजबल तजभ यलभ धजष्अज धयगमि चभलमभच तजभ बिध गलअयलकतष्तगतष्यलब।ि म्भअबिचष्लन तजभ बिध गलअयलकतष्तगतष्यलब िष्क यलभ या तजभ बिकत चभकयचतक तबपभल दथ तजभ अयगचतक ।  निवेदकले उक्त रिट निवेदनमा उठान गर्नु भएको संशोधन संविधानको धारा १, ३, ३०(३),१६, १७(२)(च), १८(२)(३) र ५१ को खण्ड (च) को उपखण्ड (१)(२)(३)(६) र खण्ड (च) को उपखण्ड (१)(३)(५)(६)(७)(८) सँग बाझिएको भनी गोश्वारा रुपमा उल्लेख त गर्नुभएको छ । यद्दपि, उक्त संशोधनले के–कस्तो रुपमा निवेदकको यी सब मौलिक हकहरुमा असर परेको हो र के–कुन आधार र कारणले उक्त कुरा पुष्टि हुन्छ भनी प्रष्ट रुपमा दर्शाउन नसकेको खण्डमा केबल संविधानसँग बाझिएको भनी उल्लेख मात्र गर्नु भनेको माथि उल्लिखित तमाम नजीर तथा सिद्धान्तहरुको विपरीत छ । माथिका प्रकरणहरुमा वर्णित आधार तथा प्रकरण नं. ३.३ मा उल्लिखित आधारबाट समेत रिट निवेदकले माग गरे बमोजिम ग्तिचब ख्ष्चभक को माध्यमद्वारा उक्त संशोधनलाई बदर घोषित गर्न मिल्ने अवस्था छैन । 

४.३.	लगानी सहजीकरण ऐनको दफा ३ बमोजिम राष्ट्रिय निकुञ्ज ऐनमा थप भएका व्यवस्थाहरुले वातावरण र विकास बीचको सन्तुलनलाई कायम गरेको छ वा छैन?
(क)	थप गरिएका व्यवस्थाहरु विकासको सम्बन्धमा संविधानको मार्गदर्शन बमोजिम लागू गरिएको होः प्रस्तुत मुद्दामा उठान भएको उक्त संशोधन संविधानको विपरीत नभई उल्टै संवैधानिक सिद्धान्त र धाराहरु अनुरुप छ । नेपालको संविधानको धारा ५ को उपधारा १ मा “आर्थिक समुन्नति र सम्वृद्धि नेपालको राष्ट्रिय हितका आधारभुत विषय हुनेछ” भनी उल्लेख गरिएको छ । आर्थिक समुन्नति र समृद्धि हुने सम्भावना भएका तुलनात्मक लाभका क्षेत्रहरु तथा प्राकृतिक रुपमा प्रचुर रुपमा उपलब्ध श्रोत र साधनहरुको उपयोगबाट नै समृद्धिको लक्ष्य हासिल गर्न सकिन्छ । संविधानको धारा २५ मा रहेको ‘सम्पत्तिको हक’ र धारा ३३ मा रहेको ‘रोजगारी सम्बन्धि हक’ को संरक्षण गर्नु राज्यको कर्तव्य हो । हाल जलविद्युत क्षेत्रमा १४ खर्ब भन्दा बढी लगानी भई ‘संरक्षित क्षेत्रभित्र भौतिक पूर्वाधार निर्माणको लागि जग्गा उपलब्ध गराउने सम्बन्धी कार्यविधि, २०८० (यसपछि “कार्यविधि” भनी सम्बोधन गरिएको) जारी हुनु भन्दा अधिनै विभिन्न चरणमा तमाम जलविद्युत आयोजनाहरुलाई विद्युत उत्पादनको सर्वेक्षण अनुमतिपत्र तथा विद्युत उत्पादनको अनुमतिहरु जारी भईसकेको छ । यस्ता आयोजनाहरुलाई सहज र निर्वाध रुपमा कार्यान्वयन गर्ने वातावरण नभएमा संविधानद्वारा प्रदत्त हक नागरिकले उपयोग गर्न नपाउने र जलविद्युत लगायतका भौतिक पूर्वाधार निर्माणसँग सम्बन्धित आयोजनाहरु निर्माण नभएसम्म नागरिकको रोजगारीको हक पनि सुरक्षित नहुने भएको हुनाले उक्त संशोधन असंवैधानिक नभई संविधानद्वारा प्रदत्त हक र संविधानले परिकल्पना गरेको उद्देश्य पूर्ति गर्न लागू गरिएको हो । 

(ख)	संशोधित दफाले वातावरण र विकासबीच समुचित सन्तुलन कायम गरेको छः निवेदकले पटक पटक रिट निवेदनमा उक्त थप गरिएका व्यवस्थाहरुले वातावरण र विकास बीच गम्भीर असन्तुलन कायम गरी राष्ट्रको विकास सम्बन्धी कार्यमा वातावरण र विकास बीच समुचित सन्तुलन नगरिएको भनी दावी लिनुभएको छ । यद्यपि, देहाय बमोजिमको आधार र कारणले उक्त संशोधनले उल्टै वातावरण र विकास बीचको सन्तुलन कायम गरेको छः
(१) 	अति संवेदनशील क्षेत्र तोक्ने र उक्त क्षेत्रभित्र कुनै पनि परियोजना बनाउन निषेध गरेको ।
(२)	अति संवेदनशील क्षेत्र बाहेकको क्षेत्रमा पनि प्रकृति र मानवबीच सहअस्तित्व कायम हुने गरी मात्र आयोजना कार्यान्वयन गर्न सकिने ।
(३) 	तोकिएका तीन वर्गभित्र पर्ने परियोजनाहरु मात्र निर्माण तथा सञ्चालन गर्न पाउने । सो बाहेकका अन्य कुनै पनि आयोजनाहरु निर्माण तथा सञ्चालन गर्न पूर्ण प्रतिबन्ध लगाइएको। 
(४)	ती परियोजनाहरु निर्माण तथा सञ्चालन गर्नका लागि नेपाल सरकारको विशेष स्वीकृति आवश्यक पर्ने । सो स्वीकृतिका शर्त, प्रक्रिया लगायतका विषयहरुमा नियमावली जारी भई व्यवस्थित हुने । 
(५)	संरक्षित क्षेत्रभित्र निर्माण तथा सञ्चालन हुने परियोजनाहरुको हकमा वातावरण संरक्षण ऐन तथा नियमावलीले निर्दिष्ट गरेको प्रक्रिया तथा शर्तहरु पालना गर्नुपर्ने । वातावरणमा उल्लेखनीय प्रतिकूल प्रभाव नपार्ने परियोजना वा प्रस्तावहरुको हकमा मात्र वातावरण संरक्षण सम्बन्धी कानुन बमोजिम स्वीकृति प्राप्त हुने ।  
(६)	जलविद्युत आफैँमा ऋभिबल भ्लभचनथ भएकोले अन्ततः यसले पर्यावरण सरंक्षणमा महत्वपूर्ण भूमिका निर्वाह गर्ने । औद्योगिक व्यवसाय ऐन, २०७६ को दफा १९ ले यस प्रकारको उर्जामूलक उद्योगहरुलाई ‘राष्ट्रिय प्राथमिकताप्राप्त उद्योग’ भनी समावेश गरेको छ ।

(अ)	उक्त संशोधित व्यवस्थाले संरक्षित क्षेत्रभित्र अति संवेदनशील क्षेत्र तोकी उक्त क्षेत्रमा पूर्ण रुपमा कुनै पनि निर्माण कार्य गर्न निषेध गर्ने परिकल्पना गरेको हुँदा वास्तवमा उक्त संशोधित दफालाई वातावरण र विकासबीच सन्तुलन कायम गर्ने प्रगतिशील कानुन ९एचयनचभककष्खभ ीबध० को रुपमा लिनुपर्ने हुन्छ । यथार्थमा, यस संशोधन अघि सरकारलाई विकासको नाममा संरक्षण क्षेत्रको जुनसुकै भागमा विकास गतिविधि सञ्चालन गर्न सक्ने स्वच्छन्दताबाट नियन्त्रण गर्न सक्ने संयन्त्र थिएन । संशोधित प्रावधानले सरकारलाई जैविक विवधता प्रति संवेदनशील बनी अतिसंवेदनशील क्षेत्र तोकेर मात्र त्यस बाहेक अन्यत्र भागमा विकासका गतिविधि सञ्चालन गर्न पाउने गरी नियन्त्रणको व्यवस्था गरेको छ । दफा ५क. बमोजिम अति संवेदनशील क्षेत्र निर्धारण नगरी थप भएको दफा ६(१क) बमोजिम आयोजना सञ्चालन गर्न स्वीकृति दिन सक्दैन । यसै पनि ३५०० मीटर भन्दा माथिल्लो तटीय क्षेत्रमा जलविद्युत उत्पादन गर्न उच्च स्तरको प्रविधिको आवश्यकता हुन्छ र हाल सम्म यस्तो प्रविधिको विकास हाम्रो देशमा भईसकेको छैन । यसर्थमा, उक्त क्षेत्र भन्दा माथिको क्षेत्र यसै पनि सुरक्षित नै रहन्छ । यसरी अति संवेदनशील क्षेत्र तोक्दा खास अवस्थाहरुमा नेपाल सरकारले समग्र संरक्षित क्षेत्र वा सोको अधिकांश भागलाई नै अति संवेदनशील क्षेत्र तोक्न पनि सक्छ । यस्तो अवस्थामा अहिले नै अनुमानको भरमा संरक्षित क्षेत्रको खण्डीकरण हुने भनी भन्नु अनुमान र अतिशयोक्ति हो । 
	
	संरक्षित क्षेत्रभित्र कुनै पनि भौतिक निर्माण गर्न कुनै पनि कानुनले रोक लगाएको त यसै पनि थिएन । यद्यपि, हाल जारी गरिएको व्यवस्थाले सो कुरालाई नियमित गरेको छ । उक्त व्यवस्थाको कार्यान्वयनका लागि नेपाल सरकारले विभिन्न आधुनिक प्रविधिहरुको प्रयोग गरी, विभिन्न अध्ययन अनुसन्धान गरी कुन क्षेत्रलाई अतिसंवेदनशील क्षेत्र तोक्न मिल्ने भनी निर्णय लिन नसक्ने पनि होईन । यसर्थमा, उक्त कानुनलाई वातावरण र विकासको सम्बन्धमा एचयनचभककष्खभ ीबध को रुपमा हेर्नुपर्ने हुन्छ । 

(आ)	अतिसंवेदनशील क्षेत्रभन्दा बाहेक अन्य क्षेत्रमा पनि केवल राष्ट्रिय प्राथमिकताप्राप्त, लगानी बोर्डबाट स्वीकृत वा राष्ट्रिय गौरवका आयोजनाहरु मात्र सञ्चालित गर्न मिल्ने र उल्लिखित यी तीन प्रकारका आयोजनाहरु कानूनी रुपमा कानूनले नै परिभाषित गरी सञ्चालन योग्य हुने हुँदा केवल अनुमानको भरमा सम्पूर्ण कानूनलाई बदर गर्न सकिदैन, मिल्दैन । यस्ता आयोजनाहरुभित्र विद्युत प्रसारण लाइनका लागि आवश्यक पोल निर्माण गर्ने देखि, बाटो निर्माण, केबल कारको टावर निर्माण देखि लिएर जलविद्युत उद्योगहरुसमेत पर्ने हुन्छ । यी विविध प्रकृतिका उद्योग तथा आयोजनाहरुलाई एकमुष्ट रुपमा बन्देज लगाउँदा राष्ट्र निर्माणका लागि अत्यावश्यकीय कुनै पनि विकास आयोजनाहरु संरीक्षत क्षेत्र वा मध्यवर्ती क्षेत्रमा समेत निर्माण तथा सञ्चालन गर्न नपाइने हुन्छ । त्यसैले द्यबिलपभत रुपमा कुनै कार्य सञ्चालन नै गर्न नपाउने गरी निषेध गर्नु न्यायोचित हुदैन । 

(इ)	राज्यको प्राकृतिक श्रोत साधनको उपयोग गर्दा दिगो रुपमा गर्नुपर्ने सिद्धान्तलाई आत्मसात गरिएकोले नै वातावरण संरक्षण ऐन, २०७६ तथा नियमावली, २०७७ लागु गरी कुनै पनि आयोजना सुरु गर्नुपूर्व वातावरण प्रभाव मूल्याङ्कन गरी उल्लेखनीय प्रतिकूल प्रभाव पर्ने नदेखिएमा मात्र उक्त वातावरण प्रभाव मूल्याङ्कनको प्रतिवेदन स्वीकृत हुने र आयोजनाको प्रक्रिया अगाडि बढ्ने व्यवस्था भएको देखिन्छ । यसै पनि वातावरण संरक्षण ऐन, २०७६ को दफा ९ को उपदफा (१) मा ‘नेपाल सरकारले राजपत्रमा सूचना प्रकाशन गरी तोकेका नीति, कार्यक्रम वा आयोजना कार्यान्वयन गर्नु अघि त्यस्तो नीति, कार्यक्रम वा आयोजानको सम्बन्धमा रणनीतिक वातावरणीय विश्लेषण गर्नुपर्नेछ’ भनी नेपाल सरकार उपर विशिष्ट दायित्व तोकेको छ । यसका साथै, सोही ऐनको दफा १४ ले नेपाल सरकारले कुनै पनि क्षेत्र वा स्थानको नक्साङ्कन गरी सो क्षेत्रको वातावरणीय अध्यय गर्न सक्ने व्यवस्था गरेको छ । सोही दफाको उपदफा (२) बमोजिम नेपाल सरकारले यसरी अध्ययन गरी प्राप्त गरेको प्रतिवेदनको प्रयोग गरी भविष्यमा सञ्चालन गर्न हुने वा नहुने विकास निर्माणका कार्यहरुको वर्गीकरण गर्नुपर्ने भनी दायित्व सुम्पेको छ । यसरी वातावरण संरक्षण ऐन र नियमावलीले प्रष्ट रुपमा केवल वातावरण संरक्षणको लागि नै विभिन्न प्रावधानहरुको परिकल्पना गरेको हुनाले उक्त संशोधित दफाले राज्यको संरक्षित क्षेत्र सखाप नै हुने भयो, प्रकृति एवं मातृभूमिको अन्धाधुन्ध शोषण हुने भयो, प्राकृतिक श्रोत साधन खतम नै हुने भयो भनी पूर्वानुमान लगाउन मिल्दैन । राज्यको प्राकृतिक श्रोत वा साधन उपयोग नै गर्न नमिल्ने गरी प्रतिबन्ध लगाईदिने हो भने उक्त वातावरण संरक्षण ऐन तथा नियमावलीको उल्लिखित प्रावधानहरुको कुनै औचित्य नै रहदैन । यसै सम्बन्धमा, वातावरण र विकासलाई साथ–साथै अघि लग्नका लागि नियामक निकायहरुले वातावरण प्रभाव मूल्याङ्कन प्रतिवेदन (भ्क्ष्ब्) का सम्बन्धमा उच्चतम मापदण्डहरु लागु गर्न सकिन्छ । उक्त क्षेत्रमा रहेका तमाम जीवजन्तुहरुको संरक्षणका लागि विभिन्न अन्तराष्ट्रिय विधिहरु अपनाउन समेत सकिन्छ । यद्दपि, यसरी दबिलपभत रुपमा निषेध गर्नु न्यायोचित हुदैन ।   

(ई)	फेरी, विकासका लागि विद्युत आफैँमा अपरिहार्य पूर्वाधार तथा अत्यावश्यक सार्वजनिक प्रयोगको वस्तु हो । वास्तवमा जलविद्युत आफैँमा ऋभिबल भ्लभचनथ भएकोले अन्ततः यसले पर्यावरण सरंक्षणमा महत्वपूर्ण भूमिका निर्वाह गर्दछ । राज्यको यस विषयमा निति हेर्ने हो भने संविधानको, भाग ४, धारा ५१(६) अनुसार ‘नवीकरणीय उर्जाको उत्पादन तथा विकास गर्दै नागरिकका आधारभूत आवश्यकता परिपूर्तिका लागि सुपथ र सुलभ रुपमा भरपर्दो उर्जाको आपूर्ति सुनुश्चित गर्ने तथा उर्जाको समुचित प्रयोग गर्ने’ नीति रहेको छ । जलविद्युत नवीकरणीय÷हरित उर्जा भएकोले पर्यावरण सन्तुलन तथा संरक्षणमा यसलाई उपयुक्त विकल्प मानिएको कुरामा विवाद छैन । उक्त विषयलाई सम्मानित सर्वोच्च अदालतले माथि उल्लिखित मुद्दा (०८०–ध्ँ–००२५) को प्रकरण ३५ मा समेत सम्बोधन गरिएको छ । संविधानद्वारा प्रदत्त स्वच्छ वातावरणको हक प्राप्तका लागि ऋँऋक उत्सर्ग न्यूनीकरण गरी, ध्वनि प्रदुषण, वायु प्रदुषण समेत नियन्त्रण गर्न, कोईला, डिजल, एल.पि. ग्यास तथा युरेनियम प्रसोधन जस्ता मानव स्वास्थ्यमा हानि पुर्याउने कार्य न्यूनिकरण गरी हरित उर्जा उत्पादन गर्न जलविद्युत उत्पादनको विकल्प नभएकोले र यसका लागि देशको अति संभाव्य क्षेत्र हिमनदीको उद्गम स्थलमा वातावरणीय जैविक विविधता एंव पारिस्थितिक चक्रिय प्रणालीलाई बचाउँदै जलविद्युत लगायतका भौतिक पूर्वाधारका आयोजनाहरु निर्माण गर्न उक्त ऐनको संशोधन गरिएको हो । जलविद्युतको महत्व झल्कने सन् २०२१ मा प्रकाशन गरिएको लेख यसै साथ पेश गरेका छौँ । तसर्थ, उक्त संशोधन संविधानसँग बाझिएको भन्दा पनि संवैधानिक प्रावधानको व्यवहारिक कार्यान्वयन गर्न गरिएको हुनाले रिट निवेदन खारेजभागी छ ।
 
(ग)	यसै पनि अति संवेदनशील क्षेत्र नतोकी विकास आयोजनाहरुको लागि स्वीकृति दिन नै सकिन्छः उक्त थप गरिएका व्यवस्थाहरु लागु हुनु पूर्व विद्यमान रहेका कानूनी व्यवस्थाहरुलाई नियाल्ने हो भने पनि संरक्षित क्षेत्रमा आयोजना विकास तथा सञ्चालन गर्न पाइने देखिन्छ । राष्ट्रिय निकुञ्ज ऐनको दफा ५ को उपदफा (१) को खण्ड (ञ) ले अधिकारप्राप्त अधिकारीको अनुमति लिएर राष्ट्रिय निकुञ्ज तथा वन्यजन्तु आरक्षभित्र बग्ने नदी, खोला वा पानीको कुनै स्रोत प्रयोग गर्न सक्ने नै देखिन्छ । उक्त ऐनको प्रस्तावना मा नै पनि संरक्षित क्षेत्रको “उपयोग गरी सर्वसाधारण जनताको सदाचार र सुविधा कायम राख्न वाञ्छनीय रहेकोले” भनी उल्लेख गरिएको छ । यद्दपि, थप गरिएको उक्त व्यवस्थाले राष्ट्रिय निकुञ्ज ऐनको समग्र उद्देश्यलाई अङ्गीकार गरेको छ । वन तथा वन्यजन्तु, वातावरण एवं जैविक विवधतालाई संरक्षण गर्ने उद्देश्यले बनेको वन ऐन, २०७६ ले समेत वन क्षेत्रमा पूर्वाधार संरचना निर्माण तथा सञ्चालन गर्न रोक लगाएको छैन । वन ऐनको दफा ४२ को उपदफा (१) ले राष्ट्रिय प्राथमिकता प्राप्त आयोजना सञ्चालन गर्न वन क्षेत्रको प्रयोग गर्न सकिने भनी व्यवस्था गरेकै छ । वातावरण संरक्षण ऐन तथा नियमावली बमोजिम कुनै पनि आयोजना सुरु गर्नुपूर्व वातावरण प्रभाव मूल्याङ्कन गरी उल्लेखनिय प्रतिकूल प्रभाव पर्ने नदेखिएमा मात्र उक्त वातावरण प्रभाव मूल्याङ्कनको प्रतिवेदन स्वीकृत हुने र आयोजनाको प्रक्रिया अगाडि बढ्ने व्यवस्था गरिएको हो । त्यसैगरी वातावरण संरक्षण नियमावलीको नियम ३, अनुसूची ३ (क) वन क्षेत्र अन्तर्गत क्र.सं. ५, ८, १२ लगायतका व्यवस्थाहरुमा राष्ट्रिय निकुञ्ज लगायतका संरक्षित क्षेत्रमा कुनै प्रस्ताव कार्यान्वयन गर्न वातावरणीय प्रभाव मूल्यांकन गर्नुपर्ने व्यवस्था गरेको छ । 

	एकछिनका लागि लगानी सहजीकरण सम्बन्धी ऐनले उक्त व्यवस्थाहरु थप नगरेको भए पनि अन्य मौजुदा कानुनहरुको प्रयोग गरी विकास आयोजनाहरुका लागि अनुमति प्रदान गर्न दिन मिल्ने नै हुन्छ । सोही अनुसार ती कानुनहरुको कार्यान्वयन हुँदै पनि आएको छ । कुनै खास आयोजनाले वातावरणमा उल्लेखनीय प्रतिकूल प्रभाव पार्ने अवस्थामा त्यस्तो आयोजनालाई निर्माण तथा सञ्चालन गर्न नपाइने व्यवस्था हुन सक्छ । सम्मानित सर्वोच्च अदालतबाट चाहे गोदावरी मार्वलसँग सम्बन्धित मुद्दा होस् वा निजगढ अन्तर्राष्ट्रिय विमानस्थलसँग सम्बन्धित मुद्दा होस् खास आयोजना वा उद्योगले वातावरणमा पार्न सक्ने असरलाई दृष्टिगत गरी फैसला भएको छ । तर कुनै अमूक स्थानमा कुनै पनि आयोजना निर्माण गर्न पाइदैन भन्ने दृष्टिकोणबाट कुनै फैसला भएको छैन । राज्यको प्राकृतिक श्रोत वा साधन उपयोग नै गर्न नमिल्ने गरी एकमुष्ट प्रतिबन्ध लगाईदिने हो भने अन्य विद्यमान कानुनहरुको औचित्य र व्यावहारिक प्रयोजन समाप्त हुन्छ । यस अवस्थामा विद्यमान कानुनहरु समेत खारेज गर्नुपर्ने हुन्छ जस्ले गर्दा कानूनमा एउटा ठूलो खबअगगm अचभबतभ हुन्छ जुन काल्पनिक कुरा मात्र हो । यद्यपि, रिट निवेदकको माग बमोजिम उक्त संशोधित दफा मात्र खारेज गर्ने हो भने पनि उल्लिखित सारा विद्यमान कानुनी व्यवस्थाहरु जीवित नै रहने हुँदा रिट निवेदनको कुनै औचित्य नै छैन ।

(घ)	नेपालको संविधानले परिकल्पना गरेको राज्यको आर्थिक समुन्नति र समृद्धि तथा विकासका निति निर्देशनहरु पालना गरी देशलाई विकास तर्पm धकेल्न उक्त संशोधित दफाहरुको महत्व रहनेः 	
       (अ)	हाम्रो देशमा संरक्षित क्षेत्रले कूल क्षेत्रफलको २३.३९% भु–भाग ओगटेको छ जुन तुलनात्मक रुपमा दक्षिण एसियाका अन्य मूलुकहरुको भन्दा बढी हो । पूर्व मेचीदेखि पश्चिम महाकाली सम्मका हिमाली तथा पहाडी भागमा संरक्षित क्षेत्रको सञ्जाल रहेको छ । हिमाली क्षेत्रमा रहेका राष्ट्रिय निकुञ्जले मात्र तीस हजार भन्दा बढी क्षेत्रफल ओगटेका छन् जुन संरक्षित क्षेत्रको कुल क्षेत्रफल (२३.३९%) को करिब ८५% जति हुन आउँछ । उक्त क्षेत्रफल जलविद्युत उत्पादनका हिसाबमा अति सम्भाव्य र निर्विकल्प क्षेत्रको रुपमा रहेको हुनाले नै लगानी सहजीकरण सम्बन्धी ऐनले विशेष व्यवस्था गरेको हो । संरक्षित क्षेत्रको क्षेत्रफल बढी भए पनि नेपाल आर्थिक रुपमा अन्य मुलुकहरु भन्दा निकै पछि परेको अवस्था छ । यसरी जलविद्युत आयोजनाहरुको विकास तथा निर्माणका कार्यलाई रोक्ने हो भने मुलुकको विकासको लक्ष्य हासिल हुन सक्दैन । वातावरण संरक्षणको एक मात्र उद्देश्य राखेर सम्पूर्ण आर्थिक तथा विकास आयोजनालाई ठप्प पार्न सकिदैन । विगतमा वातावरण संरक्षणको विषय केबल प्राकृतिक संरक्षणमा केन्द्रित रहेको थियो । तर, वर्तमान परिप्रेक्ष्यमा संसार भरी नै वातावरण संरक्षणको उद्देश्य प्राकृतिक श्रोतको समुचित तथा दिगो उपभोग बिना सम्भव नहुने कुरा स्वीकार गरिएको छ । “वातावरण वा विकास” भन्दा “वातावरण तथा विकास” को अवधारणालाई अंगाल्नु नै आजको आवश्यकता हो । वातावरण संरक्षण तथा विकास एक अर्कासँग द्वन्दात्मक नभई परिपूरक पनि हुन्छन् भन्ने कुरालाई निवेदकहरुले बेवास्ता गरी विधायिकाद्वारा निर्माण गरिएको कानुनलाई नानाथरी लाल्छना लगाउने कार्य सरासर गलत छ । नेपाल सरकारका विषयगत मन्त्रालय÷निकायहरु र संसदहरुले संवृद्ध नेपाल, सुखी नेपाली भन्ने राष्ट्रिय आकाङ्छालाई पुरा गर्न र देशलाई सम्वृद्धि तर्फ लैजान रोजगारीको अवसर श्रृजना गर्नको लागि देशका सम्भाव्य स्थानमा रहेका प्राकृतिक श्रोत र साधनको उपभोग, जलविद्युत आयोजना, केवलकार, सिमेन्ट तथा तामा खानी, फलाम खानी आदीमा खनिज जन्य उत्खनन लगायत अन्य पूर्वाधारका आयोजनाहरु निर्माणका लागि सरकारको मात्रै क्षमता नहुने र बाह्य लगानीको लागी स्वदेशी लगानीकर्ताहरुले लगानीको असुरक्षा महशुस गरिरहेको अवस्थामा लगानी मैत्री वातावरण बनाउन बैदेशिक तथा स्वदेशी लगानीकर्ताहरुलाई लगानीको सुरक्षाको प्रत्याभुती दिलाउने सन्दर्भमा उक्त लगानी सहजीकरण सम्बन्धी ऐन लागु गरी लगानीकर्ताहरुमा लगानी गर्ने उत्साह वृद्धि भईरहेको अवस्थामा उक्त कानुन खारेज भएमा मुलुकको लागि अहित हुने हुनाले देशको आर्थिक सम्वृद्धिका लागि उक्त ऐन खारेज गर्नु न्यायोचित हुँदैन । 
     
      (आ)	संरक्षित क्षेत्रभित्र जलविद्युत आयोजना निर्माणका लागि मार्ग प्रसस्त नगर्ने हो भने आगामी ५ वर्षभित्रमा नेपालले विद्युतको विकल्प खोज्नुपर्ने हुन्छ । देशको व्यापार घाटामा रहेको छ, व्यापार घाटा छ जसले गर्दा एल पि ग्यास आयात गरी प्रयोग गर्न नसक्ने अवस्था सिर्जना हुन सक्छ । देशको ५ वर्षको वैदेशिक व्यापारको अवस्थाको तथ्याङ्क र ५ वर्षमा हामीले वातावरणमा ह्रास पुर्याउने पेट्रोलियम पदार्थ आयात गरेको तथ्याङ्क यसै साथ संलग्न गरेका छौँ । यो अवस्थामा विद्युत आयोजना नबन्ने हो भने पुनः खाना पकाउने इन्धन समेत बनबाट आपुर्ति गर्नुपर्ने अवस्था सिर्जना भयो भने के होला ? समयमै सचेत हुन आवश्यक रहेको हुँदा संरक्षित क्षेत्रभित्र आयोजना निर्माण गर्दा प्रस्तावकले वातावरणिय प्रभाव मुल्याङ्कक ९भ्क्ष्ब्० लाई अति प्रभावकारी रुपमा अध्ययन गरी यसको कार्यान्वयनसँग सम्बन्धित पक्षहरुलाई जिम्मेवार बनाई जलविद्युत आयोजना लगायतका भौतिक पूर्वाधारका आयोजनाहरु निर्माणका लागि मार्ग प्रसस्त गर्न निश्चित मापदण्डहरु समेत बनाई कार्यान्वयन गर्न जरुरी भएको हुनाले देशको कार्यकारी निकायलाई सो विवेकिय जिम्मेवारी सहित उक्त दफा थप गरिएको हो ।  
       
       (इ)	देशको कूल ३४,४२५ व. मि. भुमि ओगटेको संरक्षित क्षेत्रभित्र प्रत्यक्ष (कुनै आयोजनाको निर्माण हुने संरचना मध्ये ज्भबम ध्यचपक, ध्बतभच ध्बथ, एयधभच ज्यगकभ, त्चबलकmष्ककष्यल ीष्लभ, कुनै संरचना भित्र, कुनै संरचना बाहिर) वा अप्रत्यक्ष रुपमा प्रभाव पर्ने गरी देशको कूल विद्युत उत्पादनको क्षमता मध्ये ४०,००० मे.वा. क्षमताको विद्युत उत्पादन हुँदा प्रत्यक्ष वा अप्रत्यक्ष रुपमा संरक्षण क्षेत्रको प्रयोग गर्नुको कुनै विकल्प छैन । यी मध्ये १६००० मे.वा का आयोजनाहरुको लागि नेपाल सरकारले पूर्वि देशान्तर र उत्तरी अक्षांश ९ऋययचमष्लबतभ० तोकेर अनुमती जारी भैसकेका छन् । जसमध्ये अपर तामाकोशी, खारे, सिप्रिङ्ग खोला, खानी खोला, सिंगटी, अपर चाकु ए, चाकु खोला, भोटेकोशी–१, बलेफी ए, इन्द्रावती, निलगीरी–१, निलगिरी–२, लाङटाङ्ग, चिलिमे, रसुवागढी आदी जस्ता दर्जनौं आयोजना निर्माण भईसकेका छन् । दर्जनौ आयोजनाहरु भ्क्ष्ब् स्वीकृत भई निर्माणको तयारीमा रहेका छन् र सयौंैं आयोजनाहरु अनुमती प्राप्त गरी अध्ययन गरिरहेका छन् र दर्जनौं आयोजनाहरु वन मन्त्रालयको अध्ययन सहमतीको पर्खाइमा रहेका छन् । यी सबै आयोजनाहरुमा ठूलो धनराशी लगानी भईसकेका छन् । यदि संरक्षित क्षेत्रभित्र आयोजना बन्ने वातावरण भएन भने हामी विद्युतमा परनिर्भर हुनेछौँ । हाम्रो वास्तविक अति सम्भाव्य क्षमता ७२००० मे.वा मात्र हो। यस मध्येमा संरक्षित क्षेत्रभित्र बन्न सक्ने ३२००० मे.वा. मात्रै हो । जस मध्येमा सप्तकोशी उच्च बाँध परियोजना, टनकपुर, पञ्चेश्वर बहुउद्देशिय परियोजना, सुनकोशी १, सुनकोशी २, सुनकोशी ३ आदि जस्ता हाम्रा क्षमता भन्दा बाहिर रहेका आयोजनाहरु समेत पर्दछन । 
	यद्यपी विद्युत प्रशारणका लागि संरक्षण क्षेत्र प्रयोग नर्गने हो भने पहाडमा उत्पादित विद्युत तराई झर्न सक्दैन । निवेदकले बहसको क्रममा नेपाललाई पुग्ने विद्युत उत्पादन भईराखेको र थप विद्युतको आवश्यकता नपर्ने भनी व्यक्त गर्नुभएको थियो । यद्दपि, निवेदको गणनामा पर्ने थुप्रै जलविद्युत आयोजनाहरु विदेशी राष्ट्रहरुसँगको साझेदारीमा बन्ने भनिएको तर विभिन्न कारणले अनिश्चित रुपमा प्रक्रिया नै सुरु नभएका आयोजनाहरु हुन् । यस सम्बन्धमा, विद्युत विकास विभागको तथ्याङ्कका आधारमा नेपालमा कूल जलविद्युत उत्पादन सम्भावनाको विवरण बहसनोट साथ पेश गरेका छौँ । समयमै वन मन्त्रालय, राष्ट्रिय निकुञ्ज विभाग, संरक्षण कार्यालयले अनुमती नदिएका कारणले विगत १० वर्ष देखि उर्जा मन्त्रालयबाट अनुमती पाईसकेका १६००० मे.वा भन्दा बढी क्षमताका आयोजनाहरु प्रभावित भएका छन् । यी आयोजना निर्माण सम्पन्न भएर उत्पादन हुने हो भने ऋबउबअष्तथ च्यथबतिथ, भ्लभचनथ च्यथबतिथ, ऋबउष्तब ित्बह समेत गरी वार्षिक ४ खर्व बीस अरव भन्दा बढी राज्यलाई प्राप्त हुन्छ । उत्पादित विद्युत भारत र बंगलादेशमा बिक्री गर्ने हो भने व्यापार घाटा पूर्ण रुपमा नियन्त्रण हुनेछ । यस्तो सम्भावना भएको क्षेत्रमा काम गर्न रोक लगाउनु भनेको सुनको कचौरा बोकेर भिख माग्नु सरह हो । 

             (ई)	हाल जलविद्युत क्षेत्रमा ५५ लाख सर्वसाधारण नेपाली सहित निजी क्षेत्र समेतको १४ खर्ब भन्दा बढी लगानी भईसकेको छ । उक्त कार्यविधि तथा थप भएका व्यवस्थाहरु लागू हुनु पूर्व नै मौजुदा कानुनको आधारमा संरक्षित क्षेत्रभित्र समेत अनुमति प्राप्त गरेका थुप्रै आयोजनाहरु छन् । सम्मानित श्री सर्वोच्च अदालतद्वारा रिट नं.०७७–ध्ँ–००२५ मा  पैmसला हुँदा राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ५ को कार्यान्वयनका लागि कानुन बमोजिमको ‘कार्यविधि वा निर्देशिका’ बनाई सञ्चालन अनुमति प्रदान गर्नु भनी निर्देशनात्मक आदेश जारी हुँदा उक्त निर्देशनात्मक आदेशको बुँदा (क) मा “...साथै, उक्त कार्यविधि बनाउँदा लगानीकर्ताहरुको संरक्षण गर्ने प्रयोजनको लागि यस अघि नै जल विद्युत उत्पादन गर्न अनुमति पाइसकेका र लगानी समेत गरी सकेका आयोजनाको हकमा अर्थात यस अगाडी भए गरेका काम कारबाहीलाई समेत समेट्ने गरी आवश्यक प्रबन्ध गर्नु...” भनी उल्लेख गरिएको छ । यस परिप्रेक्षमा थप भएका व्यवस्थाहरु लागू हुनु अगावै मौजुदा कानुन अनुसार अनुमतिपत्र प्राप्त गरेको जलविद्युत आयोजनाहरुको भविष्य के हुने हो, ती आयोजनाहरुमा गरिएको खर्बौ रकमका लगानी के हुने हो, सम्मानित सर्वोच्च अदालतको पूर्ण इजलासको फैसला बमोजिम संरक्षित र सम्मान गरिएको लगानीकर्ताको लगानीको सुरक्षाको हक के हुने हो अत्यन्तै विचारणीय छ । निजी क्षेत्रको नभई संरक्षित क्षेत्रभित्र नेपाल सरकारको लगानी भएका कतिपय आयोजनाहरु पनि छन् । यसरी जलविद्युत जस्तो राष्ट्रिय प्राथमिकता प्राप्त आयोजनाहरुमा भएका लाखाँै लाख नेपालीहरुको लगानीको संरक्षण नभएमा नेपालको संविधानद्वारा प्रत्याभूत गरिएको ‘सम्पत्तिको हक’ उल्लंघन हुन जान्छ । अर्कोतिर सक्षम निकायले दिएको विद्युत उत्पादनको सर्वेक्षण अनुमतिपत्र वा उत्पादन अनुमतिपत्र अनुसारको कार्य गर्न नपाउने हो भने राज्यले लगानीकर्ताहरुबाट अनुचित रुपमा लाभ उठाएको देखिन्छ । यसरी राज्यले अप्रत्यक्ष रुपमा लगानीकर्ताको लगानी माथि कब्जा (क्ष्लमष्चभअत भ्हउचयउचष्बतष्यल) गर्ने हो भने राज्यको श्रोतलाई दिगो रुपमा उपयोग गर्ने लगानीकर्ताहरु हराउँदै जाने प्रबल स्थिति रहन्छ । फेरी, जलविद्युत आयोजनाको विकास तथा सञ्चालनबाट प्रवद्र्धकलाई मात्र लाभ पुग्छ भन्ने सोच अत्यन्तै संकीर्णसोच हो । निजी क्षेत्रले बनाउने आयोजना द्यइइत् ९द्यगष्मि(इधल(इउभचबतभ(त्चबकलाभच० ःयमभ िमा निर्माण हुने भएकोले लिज अवधि पश्चात बिना मुल्यमा उक्त आयोजना सरकारकै स्वामित्वमा हस्तानतरण हुने हुँदा कुनै व्यक्ति विशेषलाई संरक्षण क्षेत्रको प्रयोग गर्न दिईएको नभई सम्पूर्ण राज्यको हितको लागि गरिने हो । यसर्थमा समेत उक्त रिट निवेदन बदरभागी छ ।    

(ङ)	प्राकृतिक श्रोतको दिगो उपयोगको सम्बन्धमा अन्तर्राष्ट्रिय जगतमा निर्माण कार्य भएकै देखिनेः विकास वा वातावरण मात्र भन्दा पनि मानव जातिको लागि अपरिहार्य यी दुबै पक्षहरुलाई सन्तुलन गरी साथै राख्नु नै आजको आधुनिक युगको प्रयत्न रहेको छ । निवेदकले उल्लेख गर्नुभएको सम्पूर्ण अन्तर्राष्ट्रिय सन्धि तथा सम्मानित सर्वोच्च अदालतद्वारा प्रतिपादित नजिरहरुले समेत यस विषयलाई आत्मसाथ गरेको देखिन्छ । भारतको नर्मदा नदीमा सरदार सरोभर ड्यामको निर्माणलाई लिएर ठूलो विवाद चर्किएको थियो यद्यपि, वातावरण र विकासलाई सन्तुलन गर्ने उद्देश्यले भारतको सर्वोच्च अदालतले सन् २००५ मा ९० मि. उचाईको ड्याम निर्माण गर्न मिल्ने फैसला गरेको थियो  । उक्त फैसलाको पूर्ण पाठ यसै साथ पेश गरेका छौँ । हाल अन्तर्राष्ट्रिय जगतमा समेत विभिन्न नयाँ र नौलो प्रविधिहरुको प्रयोग गरी दिगो रुपमा कसरी जलविद्युत उत्पादन गर्न सकिन्छ भन्ने प्रयत्न जारी रहेको देखिन्छ । जलविद्युत आयोजना आफैँमा ऋभिबल भ्लभचनथ रहेकोले विभिन्न राष्ट्रहरुले आफ्नो प्राकृतिक श्रोत साधनको उपयोग गरी स्वच्छ वातावरणको प्राप्तिका लागि ऋँऋक को उत्सर्ग हटाई ध्वनि प्रदुषण, वायु प्रदुषण समेत नियन्त्रण गर्ने उद्देश्यले कोईला, डिजल, एल.पि. ग्यास तथा युरेनियम प्रसोधन जस्ता वातावरणमा असर पुर्याउने कार्य न्यूनीकरण गरी हरित उर्जा उत्पादन गर्न प्रोत्साहित देखिन्छन् । बाल्कन पेनिनसुलामा रहेको संरक्षित क्षेत्र लगायत अन्य देशहरुमा कसरी संरक्षित क्षेत्रभित्र पनि जलविुद्यत आयोजनाहरु सञ्चालन गरिएको छ भन्ने बारे अन्तर्राष्ट्रिय प्रतिवेदनहरु समेत यस बहस नोटका साथ पेश गरेका छौँ । 
	
	फेरी, संरक्षित क्षेत्र भित्र जलविद्युत आयोजनाहरु दिगो रुपमा सञ्चालन नभएको वा यसको कुनै उदाहरण नै नरहेको पनि होईन । उपयुक्त सावधानी अपनाउने हो भने यो असम्भव छैन । उदाहरणका लागि, कोस्टा रिका (ऋयकतब च्ष्अब) राष्ट्र नवीकरणीय श्रोत र खास गरी जलविद्युत आयोजनाबाट विद्युत उत्पादन गर्ने अग्रणी देश हो र साथ–साथै, जैविक विवधताको संरक्षण र यस विषयमा उक्त राष्ट्रको प्रतिबद्धता उल्लेखनिय छ । उक्त राष्ट्रको कुल जलविद्युत आयोजनाहरु मध्ये २१% संरक्षित क्षेत्र भित्र सञ्चालनमा रहेको छ । यसर्थमा, संरक्षित क्षेत्र र जलविद्युत उत्पादनलाई सँग–सँगै लग्न नमिल्ने होइन ।

	यसका साथै, अल्बेनियाको भाल्बोना राष्ट्रिय निकुञ्जमा रहेको ४ मे.वा. को जलविद्युत आयोजना, क्याम्बोडियाको विराचे राष्ट्रिय निकुञ्जमा रहेको जलविद्युत आयोजना, जिम्बाब्वेको माना पुल्स् राष्ट्रिय निकुञ्जमा रहेको जलविद्युत आयोजनाहरु उदाहरणीय छन् । छिमेकी राष्ट्र भारतको तीन ठूला–ठूला राष्ट्रिय निकुञ्जहरुमा (ग्रेट हिमालया राष्ट्रिय निकुञ्ज, ग्यालाथिया राष्ट्रिय निकुञ्ज र संजय गान्धी राष्ट्रिय निकुञ्ज) जलविद्युत आयोजना मात्र नभई विभिन्न भौतिक पूर्वाधारहरु जस्तै, औद्योगिक करिडोर, बहुविध करिडोर, रेलवे आयोजना र अन्य सुरुङ मार्गका आयोजनाहरु, केही प्रस्तावित र केही सञ्चालित अवस्थामा रहेका छन् । विकास र वातावरणका सम्बन्धमा विदेशी राष्ट्रका संरक्षण क्षेत्रमा हुने गरेका विकास गतिविधिहरुका यी तमाम दृष्टान्तहरु रहेको हुनाले यो कुनै नौलो वा संरक्षित क्षेत्रलाई सखाप पार्नका लागि लागु गरिएको व्यवस्था होइन ।  	 

४.४.	रिट निवेदन माग बमोजिम रिट जारी हुनुपर्ने हो वा खारेजै गर्नुपर्ने हो ?
अतः नेपालको संविधानको धारा ३० को उपधारा (३) बमोजिम नै लगानी सहजीकरण ऐनले राष्ट्रिय निकुञ्ज ऐनमा व्यवस्थाहरु थप गरेको, राष्ट्रिय निकुञ्ज ऐनको दफा ३ को उपदफा (१) र (२) को सादृश्यमा नै थप गरिएका व्यवस्थाहरु बमोजिम नेपाल सरकारले संरक्षित क्षेत्रभित्र अति संवेदनशील क्षेत्र तोक्न सक्ने व्यवस्था भएको, सो व्यवस्था बमोजिम अति संवेदनशील क्षेत्र तोकेर मात्र अन्य क्षेत्रमा जलविद्युत लगायतका राष्ट्रिय प्राथमिकतापत्र आयोजनाहरु सञ्चालन गर्न सकिने व्यवस्था भएको, सो थप गरिएका व्यवस्थाहरु प्रगतिशील भई विकास र वातावरणबी सन्तुलन कायम गर्ने व्यवस्थाहरु भएको, सम्मानित सर्वोच्च अदालतको पूर्ण इजलासबाट यसै प्रकृतिको विषयमा मौजुदा कानुनहरुको विहंगम विश्लेषण गरी संरक्षित क्षेत्रभित्र पनि जलविद्युत आयोजनाहरु सञ्चालन गर्न सकिने भनी निरोपण भएको र लगानीकर्ताहरुको हक संरक्षण गर्ने गरी कार्यविधि बनाउन निर्देशनात्मक आदेश समेत जारी भएको, रिट निवेदकको मागदावी पनि न्यायिक पुनरावलोकनको परिधिभित्र नपर्ने विषय समेत भएको हुँदा रिट निवेदन खारेज गरी पाऊँ । 

५.	अतः माथिका प्रकरणहरुमा उल्लिखित संवैधानिक तथा कानूनी व्यवस्था, सम्मानित सर्वोच्च अदालतबाट प्रतिपादित नजीर सिद्धान्त, न्यायका मान्य सिद्धान्त समेतको आधारमा लगानी सहजीकरण सम्बन्धी केही नेपाल ऐनलाई संशोधन गर्ने ऐन, २०८१ को दफा ३ बमोजिम राष्ट्रिय निकुञ्ज तथा वन्यजन्तु संरक्षण ऐन, २०२९  मा थप गरिएका दफा ५क र दफा छ(१क) मा उल्लिखित व्यवस्थाहरु संविधानको धारा १, ३, ३०(३),१६, १७(२)(च), १८(२)(३) र ५१ को खण्ड (च) को उपखण्ड (१)(२)(३)(६) र खण्ड (च) को उपखण्ड (१)(३)(५)(६)(७)(८) सँग नबाझिएको हुँदा रिट निवेदन खारेज गरी पाऊँ ।

६.	न्याय निरोपणको सहजताका लागि यस बहसनोटका साथमा सरोकारवालाको तर्फका देहायका नजीर, कानूनी स्रोत तथा प्रमाण कागज पेश गरेका छौः
	(क)	ल्बचmबमब द्यबअजबय ब्लमयबिल ख। ग्लष्यल या क्ष्लमष्ब बलम इचक।, ९ब्क्ष्च् द्दण्ण्ण्, क्ऋ घठछज्ञ० को फैसलाको पूर्ण पाठ, 
	(ख)	संशोधित दफा के–कुन कारणले लागु गरियो भन्ने क्रमबद्ध घटनाक्रम ।
	(ग)	बाल्कन पेनिनसुलामा रहेको संरक्षित क्षेत्र लगायत अन्य देशहरुमा कसरी संरक्षित क्षेत्रभित्र जलविद्युत आयोजनाहरु सञ्चालन गरिएको छ भन्ने बारे अन्तर्राष्ट्रिय प्रतिवेदनहरु ।
	(घ)	नेपाल राज्य भरी संरक्षित क्षेत्र भित्र बनेका जलविद्युत आयोजनाहरु समेत रहेको नेपालको नक्सा।
	(ङ)	हाल संरक्षित क्षेत्र भित्र रहेका २४२ जलविद्दुत आयोजनाको सूची ।
	(च)	देशको ५ वर्षको वैदेशिक व्यापारको अवस्थाको तथ्याङ्क र ५ वर्षमा हामीले वातावरणमा ह्रास पुर्याउने पेट्रोलियम पदार्थ आयात गरेको तथ्याङ्क ।
	(छ)	जलविद्युतको महत्व झल्कने सन् २०२१ मा प्रकाशन गरिएको लेख ।
	(ज)	विद्युत विकास विभागको तथ्याङ्कका आधारमा नेपालमा कूल जलविद्युत उत्पादन सम्भावनाको विवरण ।

७.	लेखिएको व्यहोरा ठीक साँचो हो । झुठा ठहरे कानून बमोजिम सहुँला बुझाउँला । 

बहसनोट प्रस्तुतकर्ताहरु,
व.अ. डा. चन्द्रकान्त ज्ञवाली (प्र.प.नं. ४२७)
अ. मणिराज आचार्य (प्र.प.नं. ३५८७)
ब.अ. आशिष अधिकारी (प्र.प.नं. ५९२८)
ब.अ.डा. दिनमणि पोखरेल (प्र.प.नं. ५९७८)  
अ. पुष्पराम पौड्याल (प्र.प.नं. ६८३६) 
अ. नारायण चौलागाईँ (प्र.प.नं. १०९५९)
अ. रेजीना पौड्याल (प्र.प.नं. २०००७)

इति सम्वत् २०८१ साल मंसिर महिनाको २५ गते रोज ३ शुभम् ।
