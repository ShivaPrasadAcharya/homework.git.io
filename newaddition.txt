राज्यका निर्देशक सिद्धान्त, नीति तथा दायित्वसम्बन्धी संवैधानिक प्रावधानहरूको विकासक्रम अवलोकन गर्दा नेपालको संवैधानिक इतिहासमा उल्लेखनीय परिपक्वता र जवाफदेहिताको क्रमिक विकास  हुँदै गएको देखिन्छ। २०१९ सालको संविधानमा "सामान्य मार्गदर्शनका रूपमा मात्र" रहेका यी सिद्धान्तहरू २०४७ सालमा "राज्यको क्रियाकलाप र शासन व्यवस्थाको मुख्य मार्ग निर्देशक" का रूपमा विकसित भए। २०४७ सालको संविधानले सिद्धान्त र नीति मात्र उल्लेख गरेकोमा २०६३ सालको अन्तरिम संविधानले नीतिहरू विस्तार गर्नुको साथै 'राज्यको दायित्व' समेत  समावेश गरी संवैधानिक प्रतिबद्धतालाई सुदृढ तुल्याएको देखिन्छ। २०७२ को संविधानसम्म आइपुग्दा "वार्षिक प्रतिवेदन प्रणाली", "संसदीय अनुगमन समिति" र "प्रगतिशील कार्यान्वयन भए नभएको मूल्यांकन" गर्न ठोस संस्थागत संयन्त्रको व्यवस्था गरेको पाइयो।  यसबाट राज्यका नीति निर्देशक सिद्धान्तहरू सैद्धान्तिक अवधारणाबाट वास्तविक कार्यान्वयनको दिशामा रूपान्तरित  हुँदै गएको प्रतित हुन्छ।  सबै संविधानहरूले यी प्रावधानहरूलाई न्यायिक पुनरावलोकनको दायराभन्दा बाहिर राखे तापनि  नेपाल सरकारबाट पेश हुनुपर्ने   वार्षिक प्रतिवेदन  र  संसदीय समितिबाट हुने अनुगमन र मूल्याङ्कन  जस्ता नवीनतम संवैधानिक व्यवस्थाले राज्यका नीति कार्यान्वयनलाई केवल स्वच्छिक र ऐच्छिक विषय नबनाई नैतिक एवं कानूनी रूपमा बाध्यकारी दायरामा ल्याउन खोजेको देखिन्छ। 

नेपाल अधिराज्यको संविधान, २०४७ मा धारा २६(४) अन्तर्गत राज्यको निर्देशक सिद्धान्तको रूपमा रहेको वातावरणीय सरोकारलाई, नेपालको अन्तरिम संविधान २०६३ ले ऐतिहासिक फड्को मार्दै धारा १६ अन्तर्गत मौलिक हकको मान्यता प्रदान गर्‍यो, जसलाई वर्तमान संविधानले धारा ३० मा 'स्वस्थ वातावरणमा बाँच्न पाउने हक', 'प्रदूषकबाट क्षतिपूर्ति पाउने हक' र 'विकास र वातावरणबीच समुचित सन्तुलनको अवधारणा' सहित अझ सुदृढ, व्यापक र कार्यान्वयनयोग्य बनाएको छ। यो विकासक्रम अन्तर्राष्ट्रिय वातावरण कानून तथा स्थिर विकासको सिद्धान्तसँग पूर्ण सामञ्जस्य राख्दछ। 

संरक्षित क्षेत्र बाहिरका विशाल सम्भावनाहरू अझै अछुतो छन्, र राष्ट्रको दीर्घकालीन हितका लागि ती क्षेत्रहरूको विकासलाई अग्रिम प्राथमिकता दिनु अपरिहार्य छ। (conclusion of hydro question)

